# -*- mode: mandoku-view; -*-
#+TITLE: 江南經略
#+DATE: 2015-08-24 23:02:54.837801
#+PROPERTY: ID KR3b0018
#+PROPERTY: BASEEDITION WYG    
#+PROPERTY: JUAN 卷一上
<pb:KR3b0018_WYG_001-1a>¶
欽定四庫全書¶
　江南經畧卷一上¶
　　　　　　　　　　　　明　鄭若曾　撰¶
　　兵務舉要¶
　兵務有綱有目有急有緩有輕有重宋仁山金氏作¶
　通鑑前編而先之以舉要一卷挈其大綱揭其急務¶
　重務而剖明之俾人先醒諸心然後遍閲全帙釐然¶
　燦然至棼而不可亂至繁而不可遺至微而不可忽¶
<pb:KR3b0018_WYG_001-1b>¶
　(若曾/)自知寡昧言無倫次謹倣其體裁作舉要一册¶
　冠之簡端非敢泰然杜撰也或曰書之大㫖具見於¶
　凡例矣兹不亦贅乎曰凡例者作書之義例也所以¶
　叙吾一時纂輯之意見舉要者莅兵之綱要也所以¶
　備夫千百年統馭安攘者採而擇焉亦無惡其贅矣¶
　　海防¶
蘇松海洋乃島寇内犯之上游也哨捕於海中而勿使¶
近岸是為上䇿拒守於海塘海港而勿容登泊是為中¶
<pb:KR3b0018_WYG_001-2a>¶
䇿若縱之深入殘害地方首當坐罪(此總兵與參將遊/撃把總之任也兵)¶
(備道督責之巡/撫軍門主之)¶
　　江防¶
江防以拱䕶留都為重長江下流乃留都之門戸也遏¶
寇於江海之交勿容入江是為上策截殺於江中闗隘¶
(營前沙狼山/靖江之類)使賊不得溯流而西是為中䇿若縱之過¶
金焦礬諸山震驚留都罪在不原(此參將遊撃把總之/任也兵備道督責之)¶
(操江巡江二院與江南北二按/院及江南北二巡撫軍門主之)¶
<pb:KR3b0018_WYG_001-2b>¶
　　太湖之防¶
具區西近留都東南北跨蘇湖常三郡宼易縱横須各¶
郡湖船㑹勦協逐勿容流注地方乃為上䇿(此各郡守/事也兵備)¶
(道總之巡撫/軍門主之)¶
　　四郡¶
蘇松常鎮四郡脣齒相維利害相共賊至境也則當禦¶
之賊過境也則當追之賊犯鄰境也則當援之(此各郡/守事也)¶
(兵備道督責之廵撫軍門/主之操江廵江二院同之)¶
<pb:KR3b0018_WYG_001-3a>¶
　　各州縣¶
太倉長呉等一十八州縣地雖各有統屬賊至而捍禦¶
之賊過而尾撃之賊攻鄰邑而翼擊之義與府同(此州/縣牧)¶
(令事也郡守倡帥之兵備道督/責之巡撫軍門激勸而責成之)¶
　　各沙要害¶
沿海各沙要害所當責之沙耆民與沙船者也太倉州¶
崇明縣太鎮二衛各巡捕官帥之以哨捕兵備道授之¶
以命令齊之以賞罸有所廢置申請撫按二院而行之¶
<pb:KR3b0018_WYG_001-3b>¶
　　腹内地方要害¶
各州縣腹内地方要害所當責之團長鄉兵者也其間¶
有當用民壯弓兵者州縣巡捕官與巡檢司帥領之(此/州)¶
(縣牧令事也申呈撫按二/院兵備道郡守而行之)¶
　　御將¶
一今人但講練兵不講練將將者三軍之司命也將不¶
　得人則不能料敵不能任人不能馭卒安望其能成¶
　大功也向來狃於沿習喜用現成將官故兵驕將戅¶
<pb:KR3b0018_WYG_001-4a>¶
　難於節制為今之計練將第一練兵次之練者作興¶
　而駕馭之激勵而責成之非徒任使已也¶
一軍旅之事固當責諸武弁尤宜揀取文職而甄陶之¶
　若成就得真才幾人則拯溺亨屯他日有賴昔陽明¶
　先師克建武功大抵多文臣力也如擒逆濠一事伍¶
　松月首任其勞文武具備何代無之甄錄而使之有¶
　成在乎上之所用也¶
一軍門當崇將官之權隊長乃一隊之將百戸乃百人¶
<pb:KR3b0018_WYG_001-4b>¶
　之將千戸乃千人之將其權皆宜重若有營私自利¶
　者寜可詳詢宻察以正其罪不可輕准部士告訐恐¶
　堕其計乃激勸將官之一端也¶
　　攬權¶
向來承平日久各處官軍養成驕傲卒難約束愚請一¶
言以蔽之曰節制節字即竹節之節節節而制之可使¶
千萬人為一人皆能致其死命得其死力如身使臂如¶
臂使指豈有尾大不掉之患乎明於節制之義可以御¶
<pb:KR3b0018_WYG_001-5a>¶
衆可以定亂¶
　　選兵¶
凡選兵之法市井游猾之人不可用花鎗花刀之藝不¶
可用年踰四十者不可用偏見執抝者不可用好為高¶
論者不可用面白膽小者不可用衙門積年放刁玩法¶
之人不可用當取膂力強壯肉實筋粗目有精神貌類¶
樸實身體便㨗手足舒長知畏官府稍有福氣而年又¶
在三十上下者方可用也至於武藝則可學而成之臨¶
<pb:KR3b0018_WYG_001-5b>¶
選之時不可以此為主¶
　　養兵¶
一養兵有三曰養之之地曰養之之法曰養之之數糊¶
　塗茍且而行不可也向來區畫靡定民苦於煩瑣宼¶
　至曾不得夫兵之捍庇何貴乎養兵耶今後必須分¶
　别黑白如何為一時之權宜如何為千百年之久計¶
　規模定而次第得然後為善¶
一兵以食為先必須糧餉儲足斯平日捍禦之方臨事¶
<pb:KR3b0018_WYG_001-6a>¶
　征調之䇿可以無往不利顧欲兵堪用尤須重練兵¶
　者之責而後可如止圗一時權宜之術而調募素無¶
　訓練之卒并派養兵之費於民間恐募兵加賦甚非¶
　聖世經久之計也¶
一欲為千百年久長之計須奏復祖宗之兵額欲復祖¶
　宗之兵額尤須奏復祖宗之糧額¶
何謂兵額每衛設千戸所五每所設官軍一千一百二¶
十名每縣設巡司弓兵若干名又設民壯若干名是也¶
<pb:KR3b0018_WYG_001-6b>¶
今以蘇州一郡言之蘇州太倉鎮海三衛該官軍一萬¶
六千八百名巡檢司三十一共設弓兵一千一百八十¶
名八州縣共設民壯一千九百三十名通計軍兵民壯¶
共一萬九千九百一十名内除弓兵之扣解操江衙門¶
者三十六名民壯之扣解操江衙門者一百二十三名¶
又除巡鹽民壯一百七十四名俱當扣聽外其餘一萬¶
九千五百七十七名兵額不可謂不多矣向因承平日¶
久干戈不用借軍以運糧逃亡役占缺伍又多今當有¶
<pb:KR3b0018_WYG_001-7a>¶
事之秋可不亟行奏留與處補乎因弓兵民壯不堪上¶
陣將弓兵裁省一百五十四人差操民壯裁省七十二¶
人共扣充募兵銀二千三百六兩豈非亟當復舊者乎¶
夫以一萬九千五百七十餘人分為水陸二枝每枝編¶
作二班或四班按季輪畨至府城與水寨精練務期轉¶
弱為強人人可以殺賊名名得其實用何患於防汎乏¶
人乎此之謂不必募兵而兵自足也¶
或問如何奏留曰沿江沿海衛所官軍仍留以備倭寇¶
<pb:KR3b0018_WYG_001-7b>¶
查無倭患去處之軍另撥上運¶
或問如何處補曰兵備道督責該府州縣正印官通行¶
查選汰其老弱不堪與市井棍徒補以精悍餘丁及貧¶
民之願應例告充者¶
或問如何輪畨赴練曰常以一半屬之本處衛所州縣¶
就便訓練防守汛地一半屬之巡捕官領赴該府團操¶
水兵則領赴沿海水寨團操更畨代换巡撫軍門坐委¶
知兵武弁一員假以把總名色為之統督郡守為之監¶
<pb:KR3b0018_WYG_001-8a>¶
督公同訓練兵備道以時閱視若人人皆善戰在在皆¶
精兵各官乃為稱職否則他事雖賢亦論怠曠一州七¶
縣各可得兵一千餘人分守地方江邊海邊水陸兵又¶
可得一萬餘人分守塘港小警則各自為戰大警則互¶
相應援行之三四年兵日益精一可當十十可當百島¶
寇安敢犯境乎¶
何謂糧額我國家祖宗之制每軍嵗給月糧臨戰又給¶
行糧向因缺伍戸部以存糧作羨餘别用一旦有事督¶
<pb:KR3b0018_WYG_001-8b>¶
撫軍門又題請别項錢糧用之今欲奏復軍額可不奏¶
復原糧以還諸軍乎與其裁減弓兵民壯以充募兵之¶
用何如不減其額現成各有身銀不必别養募兵之為¶
愈乎此之謂不必加賦而食自充也目今募兵費銀無¶
算寇至之時既不得其實用寇退之時又反受其憑陵¶
而軍丁之月糧弓兵民壯之身銀未聞因其不堪上陣¶
而不之給也哀哉斯民受重賦之累困苦極矣何辜而¶
復出此養兵之費乎如能復祖宗朝之舊規幹今日之¶
<pb:KR3b0018_WYG_001-9a>¶
實事只是費得朝廷一倍¶
　　練兵¶
一兵士宜令屢經戰陣屢立戰功將官親自選用就令¶
　訓練督戰則情義孚而恩威積臨敵自可制勝若募¶
　兵者一人練兵者一人領戰者又一人則選練必不¶
　用心而兵將亦不相識斷斷乎取敗此向來之宿痼¶
　也非軍門救正之不可¶
一練兵之法有五一曰練膽二曰練藝三曰練陣四曰¶
<pb:KR3b0018_WYG_001-9b>¶
　練地五曰練時今惟日期赴演武塲中操演非也¶
何謂練膽有所畏有所恃是也葢軍士畏賊則不畏我¶
平日武塲中操演信賞必罰常如在陣時使兵知我之¶
威必不可犯灰其退走之心遇敵而忘之是之謂有所¶
畏也聫屬隊伍有法譬如敵擊吾左恃右必救敵撃吾¶
右恃左必救敵擊前後首尾互救氣勢常壯敢於攻戰¶
是之謂有所恃也¶
何謂練藝軍中實技惟楊家長鎗李家短鎗與福建之¶
<pb:KR3b0018_WYG_001-10a>¶
藤牌钂鈀處州之&KR3519;筅五兵相衛可以必勝鳥嘴銃乃¶
今日利噐自非有衆能短兵接戰則亦有時而窮刀鎗¶
藤牌最利禦長副總兵等官宜督同教師勒兵分習務¶
期精熟有實用比試之日管操官分辨生熟開掲軍門¶
閲比賞罰其習花鎗花刀無益實用者一槩勿取¶
何謂練陣今之兵知合而不知分不論衆寡俱團作一¶
堆前者遇敵後不能應至為可惡兵法云陣欲疎戰欲¶
宻行陣間須縱横皆有逵巷可以馳馬整齊行伍前視¶
<pb:KR3b0018_WYG_001-10b>¶
心後視背左右視兩肩如孫子教吳婦人秘法而又習¶
疊陣法畨休迭上否則宻陣而戰反疎矣又今之兵知¶
進而不知退夫退非大班散回之謂乃遂隊抽代之謂¶
也若收兵無法則為敵所乗我兵見敵追來紛亂而不¶
能整此二者歴年之大敝也不可以不戒其他金鼓練¶
耳旌旗練目坐作擊刺練手足之類乃常法也亦須慣¶
習則進退有度可雜而不可亂乃為盡善¶
何謂練地古之陣法有方有圎有銳有横有直皆因地¶
<pb:KR3b0018_WYG_001-11a>¶
而異用也若但於武塲中操演而已則遇敵交戰之地¶
安得廣平方正亦如演武塲者乎善將兵者過山即習¶
登躡之法過水即習渉行之法過街衢即習巷戰之法¶
過林麓即習設伏搜伏之法過田塍即習分行合捕之¶
法地之近者令軍士分投識認地之逺者置嚮𨗳畫圗¶
哨探務使水陸險要人人不迷而後可¶
何謂練時時有寒暑晝夜雨𤾉風霾須令兵士平日習¶
慣任重逺行之態常常各帶雨傘一把青布傘袋一條¶
<pb:KR3b0018_WYG_001-11b>¶
筯一雙漆碗一隻備渴鹽梅茶或酒一小竹筒每隊共¶
置銅鍋或鐵廣鍋一口不論操演調發行止宿食兵不¶
得離隊隊不得離哨哨不得離營每哨日設一兵巡風¶
百總輪督無容擅離隊伍在外散行飲酒生事違者軍¶
法重治則是無時而不練習習慣於平時則臨陣饑寒¶
勞苦皆能耐之矣此法不但可以耐時亦定心志壯筋¶
骨長氣力大有益於軍士¶
一八陣圗六花陣之類乃營法也分派隊伍之死規模¶
<pb:KR3b0018_WYG_001-12a>¶
　也古人之糟粕也臨敵致勝不在於此何也營自營¶
　陣自陣戰自戰營也者止之陣也陣也者行之營也¶
　臨敵時須以營陣中人逐隊調發交戰運用變化全¶
　在此心若依古圗不可行也今之將官非脫古陣法¶
　而自作聰明則泥古陣法而以之敵愾安在其能制¶
　勝也為將者宜知此義¶
一我兵向來取敗端由不知地利與不習熟埋伏進攻¶
　之法今日練兵須重乎此¶
<pb:KR3b0018_WYG_001-12b>¶
一島寇不利水戰其所利在於田塍窄狹之處乃其所¶
　素習耳古所謂一曰得地利是也我兵向來只在演¶
　武塲中訓練演武塲中何曾有田塍乎今須於秋收¶
　之後及春耕未動之時引兵就田野中演習狹塍遇¶
　敵分䑸衝撃之法如何下水如何赴淖泥中行如何¶
　約㑹如何合圍縱横曲折無不便利斯可與敵相角¶
一將官平日訓練軍士號令營藝須照臨陣一般其臨¶
　陣也即以平日所習者用之則操演一日有一日之¶
<pb:KR3b0018_WYG_001-13a>¶
　效習熟一件得一件之利若今演武塲中所演者通¶
　是虛套而臨陣之真法真令真營真藝無一相合則¶
　耳目生疎雖操演千百年何用哉¶
一凡至演武塲閲兵數萬不用按籍可以一覽而知其¶
　數一卒不遺者有隊法也隊法即陣法韓信多多益¶
　善在此¶
　　設險¶
一險要有二曰境外曰腹裏在境外者須設兵為長久¶
<pb:KR3b0018_WYG_001-13b>¶
　之計在腹内者不必長設但當臨時以素練之兵相¶
　機撥守葢設兵太濫則力不能及也¶
一腹内險要須以巡司為重増益其弓兵之額而精練¶
　之不但大寇竊發可調之以協勦而鹽徒土盜彼亦¶
　能巡捕矣其次則須用本地大戸免其差役責之以¶
　出壯丁團練守禦舍此之外更無良法¶
一險要中有原無地形險阻而實不可不設備者如太¶
　倉崑山之奣子崑山長洲之陸市是也地當交界兩¶
<pb:KR3b0018_WYG_001-14a>¶
　處皆當團兵協守然須分辨賊來處當迎而拒之賊¶
　去處當尾而追之不可但顧其界内無事而已握兵¶
　者宜申嚴此令¶
　　分合¶
一春汛之期不過三月将終四月將半小陽汛之期不¶
　過九月将終十月将半過此則非風汛所利矣宜於¶
　每年三月九月初各官共分信地領船出海防禦春¶
　汛至五月終小陽汛至十月終撤歸(此每年防汎/之分合也)¶
<pb:KR3b0018_WYG_001-14b>¶
一海濵地里廣逺欲一一屯兵分守雖竭蘓松之力不¶
　能也惟擇要害為寇所必登必經之處設備則可耳¶
　若軍令素行凡賊寇登岸衆軍爭相救援擒賊與逐¶
　賊亦何難哉江濵亦然(此海邊派兵/之分合也)¶
一祖宗朝設衛所民壯弓兵四散分列有事則差都御¶
　史捧勅提督之正欲其聨屬調度互相維持而應援¶
　也往年倭寇攻郡城州縣不救攻州縣城郡不救攻¶
　衛所亦如之一處兵力幾何而可以獨禦哉必也處¶
<pb:KR3b0018_WYG_001-15a>¶
　處以一半兵守土一半兵聽調或揆賊所必經之處¶
　而留其聽調之兵俱作守土或揆賊所必不到之處¶
　而守土之兵俱調征伐則兵常不患其寡勢常不患¶
　其孤而祖宗命官之初意得矣(此内地派兵/之分合也)¶
一兵之勝負不在衆寡而惟繫於精練與節制分合何¶
　如且如領兵三千分為三支每支九百人張掎角之¶
　勢常以一支當敵二支治力更畨而進當敵者為正¶
　兵專司截殺治力者為竒兵專司接援另以三百人¶
<pb:KR3b0018_WYG_001-15b>¶
　仃哨設伏寇雖億萬吾以寡而擊之有不勝哉縱遇¶
　強敵難勝吾亦豈至於敗哉向來戰將常有合而無¶
　分以至敗衂不可以不戒(此臨陣進兵/之分合也)¶
一古人收兵不茍其行陣中常有逵巷戰酣欲罷則逐¶
　隊相間而抽常存一半與賊對立一半逐漸縮退若¶
　干歩而止俟對立者抽囘乃又退縮若一齊囘身轉¶
　歩背賊而走豈不招敵追襲乎(此在陣退兵/之分合也)¶
　　賞罰¶
<pb:KR3b0018_WYG_001-16a>¶
一捧勅命旗牌大臣一入演武場便當以軍法行事不¶
　可姑息務使威令得行於司府司府之令得行於副¶
　總副總之令得行於千總千總之令得行於百總百¶
　總之令得行於隊長隊長之令得行於兵乃是軍法¶
　若太阿之柄不肯素持直至臨陣方驟然行之豈能¶
　有濟賞罸須不踰時使利害近在目前則人思奮而¶
　功易成今有經數年不與覈覆者雖終不免然豈足¶
　為勸懲乎願深維之¶
<pb:KR3b0018_WYG_001-16b>¶
一海中擊來船比擊去船難於十倍蓋去船劫財已滿¶
　賊氣已惰擊之甚易殺一賊止是一賊而已若殺來¶
　賊一人不知全却好人性命若干其功不可同日語¶
　也須分别明白輕重其賞則賊來人自爭先奮擊間¶
　有登岸者寡矣其說詳見荆川續藁字字當玩味¶
荆川云再三沈思制賊小船衝突之説灘淺處多釘暗¶
樁薄皮船遇之必碎此一説也先發制人一著惟有望¶
斗上做工夫然必須以利使人惜不得銀子每夜各水¶
<pb:KR3b0018_WYG_001-17a>¶
軍編定福船十隻每一隻望斗人一夜給與銀一兩使¶
一夜常有人坐在斗上者看賊動静雖月黒之夜若擡¶
船撑船未必無一把兩把火光我船便可做手脚不患¶
於大船趕賊不上也月明之夜則斗上纎悉必見正與¶
彼四層望樓是對手至如小船叭喇唬八槳船宜多置¶
銃手即不戰亦宜量與給賞多布之八槳叭喇唬等船¶
中火器既多賊來便死打又有望斗内人先報動靜不¶
患於小船制賊不下也一隻船望斗人每夜與銀一兩¶
<pb:KR3b0018_WYG_001-17b>¶
毫釐不可少就是一月浪費銀三百兩亦說不得支得¶
一月賊必擒矣恐惜費悞了大事望斗人若報賊的當¶
水軍因以成功則望斗人即當給與衝鋒重賞若有誤¶
事定以軍法斬首葢賞重則罸亦重也每夜與銀一兩¶
分毫不可與頭目侵尅必使望斗人一一得實惠¶
一勝敗之迹有闗於人事者有闗於天意者闗於人事¶
　者須表章之以為後人之法闗於天意者特僥倖耳¶
　其所闗繫至大賞功者不可混施¶
<pb:KR3b0018_WYG_001-18a>¶
　　兵戒¶
一賊計有五其初至也必據海濵地方以結巢其深入¶
　也必擒我民以為嚮𨗳其合戰也必先設伏以誘我¶
　兵其野掠也必偽攻城以杜出援其戰敗也必撒金¶
　帛於道路遺貨物於巢穴誘人爭取而來襲而脫走¶
　或棄旗鎗我兵手執之自相疑惑向來賊之得利與¶
　我兵之致敗首在於此兵法曰知彼知己須知而預¶
　備之勿蹈前轍¶
<pb:KR3b0018_WYG_001-18b>¶
一賊出洋而官兵斬獲乃賊之詭計也其船皆空船故¶
　留遺物在内耳其人皆擄去良民賊䑸前去姑以此¶
　而餌我耳諸將欲報功不計其虚實也在上者不可¶
　不知¶
一向來兵家之敗多由割取首級一人得功陣上數人¶
　奪之不暇再進又因爭縛生擒及檢取賊所遺財物¶
　婦女最為悞事今後兵士有此須軍門查究將官不¶
　能節制之罪斬將官之首以徇庶前弊可革也¶
<pb:KR3b0018_WYG_001-19a>¶
一我兵向來與寇戰多無老營取敗常在於此營也者¶
　三軍之家也安營有法則兵無衆寡俱可藏納食息¶
　備禦如處城堡與敵相持進退皆無患若不結營則¶
　收兵無歸宿之地萬一不利何所恃以退保乎此須¶
　軍門著實計較將官而後可¶
一自古善陣之將未有不藉應援以成功者向來各官¶
　兵每秦越人相視孤軍禦敵端由限時與限程之法¶
　不明故耳若畫圗填定某處為某將官信地其左為¶
<pb:KR3b0018_WYG_001-19b>¶
　某處某將官相去若干里限幾時刻可到右前後亦¶
　如之處處皆以專駐之官為主四近為援賊至一處¶
　則四援不被賊者星火提兵從間道救之不救者以¶
　失機論仍嚴查兵至遲速若寇賊到久而援兵方至¶
　者亦以失機論如此則哨報者不敢慢躱閃者無所¶
　容而當敵者常有所恃而易於取勝矣¶
一軍中弊最多惟重大㨗論功而勿重零斬則弊自少¶
　矣何也今人不務合陣若論零斬則芟刈民頭以飾¶
<pb:KR3b0018_WYG_001-20a>¶
　功次所殺非真賊也¶
一島寇若登岸我兵船在海者不宜撤去宜留與賊擄¶
　為歸計我岸上兵逐之下海然後尾而擊之不然閉¶
　門逐犬獸窮反噬矣¶
　　附錄日本圗纂内一欵云倭舶之來每人帶水三¶
　　四百觔約七八百碗每日用水五六碗極其愛惜¶
　　常防匱乏海水鹹不可食食則令人泄故彼國開¶
　　洋必於五島取水將近中國過下八山陳錢山之¶
<pb:KR3b0018_WYG_001-20b>¶
　　類必停泊換水葢水不可以久留故也海洋浩渺¶
　　風濤叵測程不可計遇山而汲亦其勢耳其遇山¶
　　而登非獨汲水或覘登泊之遠近或覘我兵之虛¶
　　實然後下海或拿漁戸或拿樵夫逼問消息使為¶
　　嚮𨗳在船亦候潮大水滿之時方敢深入而每月¶
　　初一二三四五六十五六七八九二十等日以時¶
　　定之又在子午此日此時皆潮汐長大之水也灌¶
　　諸港浦無不深滿塗礁無不平沒水脈無不通流¶
<pb:KR3b0018_WYG_001-21a>¶
　　凡水陸官兵當此時汲汲然隄備又於每日晨昏¶
　　升旗放銃於海表之高山先聲振奪望聞畏之使¶
　　其知我有備不敢登泊也¶
　　兵器¶
一今之器械多無益於實用其故起於侵漁也當未製¶
　器之前營求領造一費也委官常例二費也吏書庫¶
　子侵尅三費也匠作冒破四費也以故造作不堪用¶
　深可痛恨至如鳥嘴銃不惟無用且悞事匪輕今而¶
<pb:KR3b0018_WYG_001-21b>¶
　後制器須令知兵主將亷且明者自為料理無徒付¶
　之委官製完解送巡撫軍門逐一親驗一件不良一¶
　兵性命所繫其身且不能䕶又焉望其克敵乎故須¶
　軍門件件經心件件過目必得實用方可若查驗出¶
　仍前作弊重究贓罪責賠無貸¶
一造船必用使船之人則造必堅固使船就用造船之¶
　人則使必愛惜若委一班人造之又委一班人駕使¶
　之則侵尅暴殄不堪用不耐久推調影射難詰其罪¶
<pb:KR3b0018_WYG_001-22a>¶
　難責其償或又云官造不如私募若移修造之費僱¶
　沙耆民大戸自造新船就委之以出洋尤為易簡而¶
　有實用是亦一見也¶
松江府海防同知鄭元韶條議三法切中時弊併錄於¶
後以備㕘考¶
一常年修船每為捕耆躭延虛冒或至臨汛尚未告完¶
　萬一不測悞事匪細且凡興工之時寒沍將臨灰油¶
　易凍人力難施若非定以限程益滋怠緩須定派各¶
<pb:KR3b0018_WYG_001-22b>¶
　府應出工料銀數即動支解給俱以該府解發到哨¶
　之日為始責限捕耆於十日内辦完各料就將各船¶
　上塢興工該港把總指揮等官隨具興工日期一呈¶
　院道一報海防官各知㑹仍限如福船拆造者六十¶
　日輪三年四年修者四十日一年二年修者三十日¶
　蒼沙船拆造限五十日重修三十日輕修二十日小¶
　哨叭喇唬船拆造限二十五日重修十五日輕修十¶
　日各如式堅完捕盜水兵耆民舵工口糧限内准給¶
<pb:KR3b0018_WYG_001-23a>¶
　一半與兵食用一半抵助工料過限不完把總等官¶
　通行報將各捕兵口糧俱截日住支候工完另議施¶
　行若該管官曲為隠䕶開報不實從重㕘究庶工程¶
　易於就緒錢糧不至冒破矣¶
一舟師一覽本為冒破而設每修議價似輕及親自登¶
　舟驗一板查一椇非艕發青苔即木遍白翳非棚多¶
　斧㾗即灰路多脫何者始修之官尅價專用舊木既¶
　修之後䕶守不思逺圗耳吳下木植本異閩中加以¶
<pb:KR3b0018_WYG_001-23b>¶
　燥濕不常略無蔽覆風稜損蠧恬不能防而舟中猾¶
　捕頑兵或乘酒醉而中艕小便者或煮飲食而亂潑¶
　鹹水者或棚上而用斧砍柴者或擲柴而撞起灰路¶
　者外既失䕶内復多戕雖嵗費萬金秪日稱朽敝耳¶
　竊見吳下人家每造一船必作一水房居之以故濕¶
　漏不侵船身經久閩中海鹽二航無事時月眠桅閣¶
　櫓覆以篷蓆故臨用有賴今欲船作水房不能也而¶
　篷蓆一端似可倣用除今修造俱一一親驗尺寸舊¶
<pb:KR3b0018_WYG_001-24a>¶
　木不用外修造甫成則令捕盜水兵匀出篷蓆由兩¶
　艕以及桅櫓盡加遮葢汛月方行揭去至汙溺潑水¶
　砍柴撞灰等事嚴行查禁海防官每月到船一驗每¶
　失一篷蓆損傷一板捕盜罸銀五兩貯候修船之用¶
　水兵查實責革又照今嵗議修之價已出格給發後¶
　恐奸頑哨捕援例陳乞不遂則稱船尚不堅自此乞¶
　除衝鋒破浪當令海防官驗修外餘船悉依舟師一¶
　覽年次給修無得增減分毫若稱大壊而原給不及¶
<pb:KR3b0018_WYG_001-24b>¶
　即係捕盜水軍䕶守不周之故責令賠補督修既嚴¶
　捕兵復知愛惜港無不固之船而汛無不禦之寇矣¶
一各港戰船常年定估修造料價不為不厚但恐捕盜¶
　水兵復蹈舊轍希圗侵尅或將舊料改新或仍釘稀¶
　板薄以致不堪駕用元韶日夜思維圗革宿弊未得¶
　其方合無將粘連式様翻刻印刷即以海防官闗防¶
　印葢其方每捕盜一名分給二紙令其備將用過物¶
　料細開某處用某尺寸徑某木若干根某處以舊木¶
<pb:KR3b0018_WYG_001-25a>¶
　改用某處用釘若干灰油若干其各槓椇亦照此填¶
　注船工完日取將一紙呈送巡撫軍門以一紙存留¶
　海防官處聽軍門或親臨或委官抽掣查驗稽紙驗¶
　料則有無冒破是否虛應一覽之餘情偽畢見矣¶
　　票式¶
某港哨官某人下¶
　某船捕盜某人船樑頭濶若干今(或改或/仍舊)¶
　估給工料銀若干¶
<pb:KR3b0018_WYG_001-25b>¶
　　一底&KR0008;用　　　徑若干木幾根鋸板若干厚¶
　　攙用舊木若干餘若頭尾&KR0008;水底艕&KR4483;&KR0008;牽河樑¶
　　頭桅夾桅座披柱上下金覆獅&KR0008;&KR2827;等項俱照此¶
　　開載其用過人工灰蔴釘油之類亦俱開數在票¶
　　在船增置槓椇若篷桅柁索各件盡數開入以備查核¶
　　重守令¶
一治道須有根柢擇守令是已守令若賢則凡可以利¶
　民者無所不用其極民心愛戴雖從賊者皆歸化而¶
<pb:KR3b0018_WYG_001-26a>¶
　捍賊否則寇未至而民先困寇將至而民益擾良民¶
　且懷叛亂之思矣兵食有無何足恃哉¶
一守令乃親民之官茍不得人則上司雖有好官行好¶
　事不得實惠及民所以自古國家慎重此職欲重郡¶
　守之職須奏請於朝揀天下郡守治行高第者徑擢¶
　為都御史則監司不敢窘辱之其職自重¶
一州縣有濵於江海者有懸於江海之中者有居内地¶
　者懸於江海之中如崇明靖江是也四面受敵勢甚¶
<pb:KR3b0018_WYG_001-26b>¶
　孤危若非愛民如子老成機警之人不足以任此此¶
　令之最難得者也須奏請其人久其任便宜其權不¶
　次其擢遇變則上官多方以協助之其才得以展布¶
　則可以遏寇於上㳺而江干海壖大得其外䕶之力¶
　矣其次為濵於江海如太倉嘉定常熟江陰之類必¶
　資内安外攘之才此亦令牧之難稱者也不可與内¶
　地州縣例視葢無事與有事不同無事之時凡負一¶
　長者不問其地皆可任使一有事焉則才鈍者袖手¶
<pb:KR3b0018_WYG_001-27a>¶
　而張皇矣古者論君道則曰擇相臣論相道則曰擇¶
　監司論監司則曰擇守令今制天下之官皆選於吏¶
　部雖與古法一同然地方利害責在撫按豈可照常¶
　資格用人而不與朝廷請㫖乎出格之言恐似近理¶
　望採而擇之¶
　　守城¶
一守城必宜行保甲之法而施固結人心之恩方是守¶
　之之本不然計雖詳無益也試觀崑山被圍而搜獲¶
<pb:KR3b0018_WYG_001-27b>¶
　奸細陸成阿荒在城内潛居者已三年可見矣故城¶
　池之保否惟存乎守令之賢否何如擇守令者乃軍¶
　政之第一義也¶
一城池有闗於一方之利害者有闗於數百里之利害¶
　者闗於一方之利害者一守令慎之而足矣此守令¶
　之事也闗於數百里之利害者豈可僅以一守令支¶
　之乎此須鎮以重兵援以郡帥其城無恙則敵人不¶
　敢越此而他攻即有所攻亦無闗繫而非敵之所必¶
<pb:KR3b0018_WYG_001-28a>¶
　欲取以為巢穴者矣是所守雖一城而所庇吾不知¶
　其若干城也若不論城之輕重緩急而漫焉以居之¶
　其身之所居則力為之救而其所不居者雖有闗繫¶
　亦聽寇賊攻取則所守皆為無用軍門宜軫念之¶
一從來城守攻破者十之一襲破者十之九襲破之説¶
　有二一是伏奸細於城中放火守城者奔救則敵乗¶
　間而登約奸細上城照㑹踈虞用雲梯登至垜口揮¶
　刀殺人守者驚散賊從此而上故守城之法須設兵¶
<pb:KR3b0018_WYG_001-28b>¶
　一枝專司救火先布號令不許守垜者下城凡賊登¶
　城多在下半夜乗人疲倦故也又多在黎明守者散¶
　班故也把守之嚴賊豈能襲我乎所苦者盤詰奸細¶
　甚難葢奸細乃本地之民賊拘其家屬劫其内應烏¶
　從而覺之今之盤詰者多在城門内使賊假裝吾民¶
　從此擊殺門豈能遽闔乎又或閉城太早止通一二¶
　門出入愈衆則盤詰愈難不若大開各門門外盤詰¶
　而兵衛設於門下方善¶
<pb:KR3b0018_WYG_001-29a>¶
　　土寇¶
一凡海賊一起陸地之賊乘機竊發所謂土倭子是也¶
　民家不能抗禦惟行保甲之法可以除之¶
一海中沙民不三四年輒一嘯聚致動官兵倭患寜息¶
　之時即當防範防範之法有四其一是齊民無故首¶
　亂必遏絶其萌不可用招安之䇿萬一不得已而用¶
　焉必播告之曰除渠魁某人不赦外其同黨有能自¶
　首及縛首來獻者皆宥其罪仍加以賞其一是已招¶
<pb:KR3b0018_WYG_001-29b>¶
　者不可殺其一是再叛者不可招其一是新起者必¶
　撲滅於微然防微杜漸者守令燭其機而招撫殱魁¶
　者監司嚴其令豈可今日截殺明日招安反為敵所¶
　侮宜審之¶
　¶
　¶
　¶
　江南經畧卷一上¶
#+PROPERTY: JUAN 卷一下
<pb:KR3b0018_WYG_001-30a>¶
欽定四庫全書¶
　江南經畧卷一下¶
　　　　　　　　　　　　明　鄭若曾　撰¶
　　南畿總圖¶
<pb:KR3b0018_WYG_001-31a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_001-31b>¶
　　南畿總論¶
南畿勝勢在長江留都守禦舟師為急徐潁跨中原瓜¶
連豫省淮安控徐揚魯齊文武重臣開府作鎮雖職漕¶
撫而聨絡兩京廬州民多游手野有遺利鳯陽地當衝¶
繁財力冗費豐沛之間濁河泛濫幾淪魚鼈轉餉既艱¶
民亦凋瘵决嚙之患濠泗尤棘揚有鹹臺富商走集民¶
頗豐洽俗亦浮靡瀕湖農田塗墊為患安慶當長江委¶
流東約全楚為江表門戸徽州山多田少民逐末利風¶
<pb:KR3b0018_WYG_001-32a>¶
俗用偷池在山麓江滸寇盜竄伏鎮江鑿山通漕江潮¶
下上榖土歲易利歸豪右蘇松常三郡市浮於農文勝¶
於質加之田賦不均税徭日困沿海兵戍本以備倭而¶
濵海濵江之民擅魚鹽之利間作弗靖出没江湖肆行¶
剽劫以故江防海備並為急務云¶
　　備留都六議¶
長江天塹晉齊間事耳自烏珠巴延渡江江難恃矣南¶
震則楚粵閩浙俱不可固今戸部食糧之軍四萬餘兵¶
<pb:KR3b0018_WYG_001-32b>¶
部所操之軍二萬餘布置江上惟三四千之浙兵䕶衛¶
府寺惟一千之標兵倉廩雖實計日可盡三部之庫合¶
之不過百萬守城之具百無一備夫池河一帶為北來¶
關鑰南唐之亡繇此失矣則添兵設將築關置堡宜議¶
一也𤓰儀為江北之門戸而海門一帶巨盗出入龍潭¶
一渡直接儀真宜各置臺立軍戍此宜議二也安慶太¶
平據留都上流宸濠攻安慶不下故不得直抵舊京太¶
平乃開天首郡城高不能勝中人之垣六合聚糴之地¶
<pb:KR3b0018_WYG_001-33a>¶
縣尚無城能無增築宜議三也東壩為古來通吳越之¶
路吳越盜發自當取道於此創堡設兵以防其决宜議¶
四也京城太廣而定淮金川儀鳯神策諸門寂如山林¶
故靖難之師從此而入不如自鐘鼓樓一帶至清凉山¶
後止横築城一道勢既直㨗守力簡省則宜議五也六¶
朝城不統一雖屢有城下之師尅一城而數城守在如¶
烏林新江臺城清溪彼此相援今茍破一城便曠然百¶
里不如於下關上河等處多立城堡分處營軍宜議六¶
<pb:KR3b0018_WYG_001-33b>¶
也¶
<pb:KR3b0018_WYG_001-34a>¶
¶
<pb:KR3b0018_WYG_001-35a>¶
　　蘇松常鎮四府總論¶
蘇松常鎮四郡幅&KR0695;千里乃朝廷命脈之地也有識者¶
須申畫封守而慎固之何以故我國家財賦仰給於東¶
南東南財賦莫重於蘇州(夏税秋糧共二百餘萬石較/湖廣全省一十五府十六州)¶
(一百七縣之/賦加多焉)次松江(夏税秋糧共一百餘萬石較福建/全省八府一州五十七縣之賦加)¶
(多/焉)次嘉湖杭諺不云乎上説天堂下説蘇杭是也邇年¶
倭犯中國首至蘇松巢柘林横行列郡燔劫靡遺然後¶
畧淮揚畧温台畧閩粤先後次第咸有成算四郡為奸¶
<pb:KR3b0018_WYG_001-35b>¶
雄之所垂涎可徵已况京口當江南運道咽喉凡中原¶
之人欲之吳越之閩粤必由此進萬一天下有事人所¶
必爭豈待智者而後喻哉此皆第二義也其第一義尤¶
在於留都四郡特其裀褥也今之論者孰不曰留都離¶
海也遠寇不能犯以若曾觀之海寇窺留都之門戸有¶
四其從陸也必由蘇州常州丹陽而進此之謂正道或¶
由宜興溧水丹徒龍潭而進此之謂間道其從水也必¶
遡長江抵龍王關此之謂正道或遡吳淞江泛太湖入¶
<pb:KR3b0018_WYG_001-36a>¶
宜興越新興壩而進此之謂間道向來正道設備已宻¶
勢難猝犯惟間道未之有講也當事者願究心焉或問¶
留都守禦與四郡自相維䕶之法可得聞與曰留都守¶
禦我太祖原設四十八衛分其半於江北屯衛京師屹¶
如磐石萬一可虞愚於海防江防及鎮江諸論中備言¶
之矣四郡自相維䕶亦見於蘇州等論有經畧之志者¶
宜合而觀之¶
<pb:KR3b0018_WYG_001-37a>¶
¶
<pb:KR3b0018_WYG_001-38a>¶
¶
<pb:KR3b0018_WYG_001-39a>¶
¶
<pb:KR3b0018_WYG_001-40a>¶
¶
<pb:KR3b0018_WYG_001-41a>¶
¶
<pb:KR3b0018_WYG_001-42a>¶
¶
<pb:KR3b0018_WYG_001-43a>¶
¶
<pb:KR3b0018_WYG_001-44a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_001-44b>¶
沿海營堡考¶
　蘇州府¶
　　營寨八¶
　　　　福山營　　九折邨營　雙浜邨營¶
　　　　七鴉港營　白茆港寨　竹箔沙營¶
　　　　劉家港寨　南沙營¶
　　堡二¶
　　　　福山堡　　劉家河堡¶
<pb:KR3b0018_WYG_001-45a>¶
　松江府¶
　　營五¶
　　　　獨樹營　　金山營　　江門營¶
　　　　小盤營　　大盤營¶
　　堡六¶
　　　　柘林堡　　川沙堡　　胡家港堡¶
　　　　蔡廟港堡　南滙堡　　青邨堡¶
　　　　　餘詳見二府兵防考¶
<pb:KR3b0018_WYG_001-45b>¶
　　海防論一¶
海防之策有二曰禦海洋曰固海岸何謂禦海洋㑹哨¶
陳錢分哨馬蹟大衢羊山遏賊要衝是也何謂固海岸¶
修復祖宗朝備倭舊制循塘拒守不容登泊是也之二¶
者或謂禦海洋為上策若將官不肯㑹哨㑹勦而以風¶
潮不便為辭縱賊登岸不得已而陸戰則在我為舍易¶
圖難在賊為䕶短用長兵家之忌我自犯之矣或謂四¶
山離内地太逺糧餉易匱聲援難及且風潮叵測將官¶
<pb:KR3b0018_WYG_001-46a>¶
藉以規避何從而稽之萬一失備致寇直搗反悞事矣¶
不如陸戰嚴其節制將士豈能作弊也愚嘗持是二者¶
質於梅林胡公虛江俞公皆云前説為優復質於二華¶
譚公允齋嚴公皆云後説為善今而後始悟諸公之論¶
但可通之於福浙而蘇松海防斷斷乎以禦寇羊山為¶
上䇿也何也蘇松事體與福浙不侔若曾嘗乗海舠凌¶
驚濤覽形勝及訊熟行海島之人而知之夫倭舶之來¶
必由下八山分䑸若東南風猛則向馬蹟西南行過非¶
<pb:KR3b0018_WYG_001-46b>¶
山以犯閩粤若正東風猛則向大衢西行過烏沙門以¶
犯浙江若東北風猛則向殿前羊山過淡水門以犯蘇¶
松羊山在金山之東大七小七兩山之外吳淞江順帆¶
不過一潮而已其為賊之要衝雖與馬蹟大衢相若而¶
淡水門捕黄魚一節乃天設此以為蘇松屏捍豈可謂¶
遠洋備禦之難而以羊山與馬蹟大衢例論哉葢淡水¶
門者産黄魚之淵藪每歲孟夏潮大勢急則推魚至塗¶
漁舩於此時出洋寧台温大小舩以萬計蘇州沙舩以¶
<pb:KR3b0018_WYG_001-47a>¶
數百計小滿前後凡三度浹旬之間獲利不知幾萬金¶
也海中常防劫奪每漁舩必自募慣出海之人格鬬則¶
勇敢也器械則鋒利也風濤則便習也其時則適當春¶
汛之時其處則倭犯蘇松必經之處賊至羊山見遍海¶
皆舩而其來舟乃星散而行以漸而至勢孤氣奪遠而¶
他之矣敢復近岸乎自倭變以來當道慮倭奸狡偽充¶
漁人擄舟混入禁行採捕不知放船之利有三不募兵¶
而兵強不費糧而糧足不俟查督而自無躱閃之弊惟¶
<pb:KR3b0018_WYG_001-47b>¶
在巡撫軍門與兵備道嚴其約束焉耳此在他處皆無¶
而惟蘇松海洋有之豈非天生自然之利也哉嘉靖戊¶
午荆川唐公捧檄至吳與督府梅林胡公兵憲鏡湖熊¶
公毅然弛禁沿海數百里窮民踴躍出海自是厥後海¶
烽久熄未必非由此以致之禦海洋之説有明徴矣或¶
問約束之法奈何曰邇來漁舩出洋輔以兵舩相須而¶
行協力而戰取甘結給旗票謹盤詰騐出入船囘之日¶
當道委官抽税以助軍餉此法美矣而未善也何也漁¶
<pb:KR3b0018_WYG_001-48a>¶
船專欲覔利兵船專司擊賊其志不侔其力不協况所¶
税能幾何而欲分其所有也哉如愚見莫若兵船專於¶
把港勿用出洋但令願捕魚者籍名於官立首領編旗¶
甲保以耆民大戸示以盟約如殺賊而有功也照例陞¶
賞永許採捕若縱賊近岸則一體坐罪永不許其出洋¶
凡漁利與所獲賊貲悉以畀之如此則漁人皆以禦寇¶
為巳責感恩畏罪捨死直前豈不愈於督之以兵船耶¶
噫必如此而後為經久之計也¶
<pb:KR3b0018_WYG_001-48b>¶
　　海防論二¶
蘇州海防與松江不同松江有海塘而無海港其設備¶
也以陸兵為主蘇州有海港而無海塘其設備也以水¶
兵為主何謂有海塘而無海港葢松江之海起於獨山¶
而迄於小湯窪迢迢二百四十八里皆有䕶塘為之限¶
隔高厚如城别無港汊可以通海䕶塘之内外相夾皆¶
水也在内者謂之運鹽河又謂之横港在外者謂之塹¶
濠又謂之䕶塘溝昔人所以築此塘者本為捍鹽潮恐¶
<pb:KR3b0018_WYG_001-49a>¶
其害苗也國初用為金湯以備倭患設衛所墪堡於塹¶
濠之外寇至則捍禦於海岸灘塗不容登泊萬一不支¶
則踰塹而守寇進不得攻退無所掠䕶塘之功用豈小¶
小哉邇年塹濠多湮䕶塘海岸合為一片寇至即聚於¶
䕶塘而運鹽河之内水田狹塍難於屯禦大可慨已為¶
今之計必須浚治塹塘丕復衛所墪堡之法選集陸兵¶
委知兵㕘將精練於平時遇汛則分布信地協守互援¶
無容一賊登岸則松江海防庻幾其無悞乎何謂有海¶
<pb:KR3b0018_WYG_001-49b>¶
港而無海塘葢蘇州之海起於嘉定之寳山洋而迄於¶
常熟之白茆港其間水口之大者曰吳淞江曰劉家河¶
曰七鴉浦曰白茆港其次則綵淘黄窪新塘茜涇之類¶
皆潮汐之所往來沙船之所出入原未嘗築塘以限隔¶
之也故倭舶乗風乗潮可以衝突而我兵船亦可駕風¶
揚帆以哨以禦向來吳淞江口副總兵親提重兵結水¶
寨以控扼之而劉河七鴉白茆亦各有把總兵船分守¶
具備不可謂不宻矣但各兵船畏懼&KR0275;風常潛泊於港¶
<pb:KR3b0018_WYG_001-50a>¶
内賊至或不知或知而禦之不及又各枝自分彼巳不¶
肯協力應援俟賊入港然後官兵擊之吁不亦晚乎為¶
今之計必須巡撫軍門立為限時限程之法信賞必罸¶
(詳見上卷舉/要兵戒條下)如有僨事罪坐水兵官問以故縱之律則¶
蘇州海防庻幾其無悞乎或者曰松江無海港固不重¶
乎水兵矣海岸之外可不設舟以巡哨乎蘇州無海塘¶
固不重乎陸兵矣海岸隨處可登可不設兵以防守乎¶
曰是不然松江海灘皆淖泥也潮至時舟雖可以逼岸¶
<pb:KR3b0018_WYG_001-50b>¶
而易於閣淺潮退時舟不能近岸須渉淖泥中行二三¶
里或七八里哨舟何處可泊乎向來原設遊兵船巡視¶
於洋中墪堡軍瞭望於岸上所患者上之人不肯嚴夫¶
失報之誅則人莫肯盡其心耳蘇州海濵處處皆有墪¶
堡若勤於瞭哨則各港水兵響應而逐之各巡司弓兵¶
與地方團營兵併力以禦之賊豈能遽犯哉所患者上¶
之人不肯嚴夫坐視之罪則人莫肯盡其力耳¶
　　海防論三¶
<pb:KR3b0018_WYG_001-51a>¶
海防之策禦寇於海洋海岸既已詳言之矣若論今時¶
至計則為今日之大憂者似不在於海而尤在於留都¶
留都海防相為表裏何也我祖宗根本之地乃邊方所¶
覘以為向背者也故兵法曰居中以制外向來留都所¶
設四十八衛養驕氣傲跋扈難制其禍至於殺戸侍而¶
姑息撫安譬之癰腫已成難救藥矣廟堂逺覽取總兵¶
之有重望者坐府彈壓此見雖善尚覺不能無遺慮也¶
葢總兵之所以負重望者由其統大兵於海上得展方¶
<pb:KR3b0018_WYG_001-51b>¶
畧焉耳非謂孑身兀坐即能懾服乎奸宄之徒也若但¶
以其官高望重而使之帯千數之苖兵無所作為無所¶
誅賞而空臨於京師數萬卒之上吾不知此總兵者平¶
時雖號勇敢其謀猷學識果太公望諸葛孔明之儔而¶
一言一動盡可以黙褫夫桀黠之膽乎設使舉動之間¶
少有輕率啓釁則素望將損而前車再覆今日駕馭之¶
微機或為自伐之拙謀矣不類於樗蒲之孤注耶如愚¶
見須以功能素著總兵一人如俞大猷戚繼光者置之¶
<pb:KR3b0018_WYG_001-52a>¶
於吳淞江口而帯衘於留都列諸五軍都督其所轄陸¶
兵㕘將則專駐金山精練馬歩兵數千以固守乎松江¶
之海塘水兵㕘將則分駐竹箔營前二沙精練舟師萬¶
餘哨守乎蘇州之海港春汛將近則總兵親駐吳淞江¶
以為㕘遊之領袖小陽汛亦如之防汛畢日則總兵歸¶
坐五軍都督府而調水兵一半至龍江關與南京水軍¶
夾操陸兵一半至大教塲與南京陸軍夾操更畨去來¶
踪跡無定嚴明賞罸權柄不移而海濵水陸所存之兵¶
<pb:KR3b0018_WYG_001-52b>¶
則委之㕘將督練防守如是則隠然示在外之兵至強¶
至衆足以防䕶皇都而若無藉於四十八衛在外之將¶
愈出愈竒足以定禍變而不專倚乎五府兵部所以陰¶
折夫羣邪眇視之心而貽留都之安者何如也留都安¶
則海濵鹽盜之徒不敢嘯聚而海防之政益易於修舉¶
矣京師海防一舉兼得未知廟堂以吾言為然乎否耶¶
　　海防論四¶
善論海防者不狃一時之見而為經久之圖要在通變¶
<pb:KR3b0018_WYG_001-53a>¶
得宜而已葢法有宜於昔而不宜於今者有宜於暫而¶
不宜於久者有宜於久而不可易者何謂宜於昔而不¶
宜於今夫沿海備倭官軍逃亡原籍清勾舊制也今則¶
隨勾隨逃無補實用此清勾之不必泥也沿海堡寨兵¶
數不足他衛撥軍貼守舊制也今所在多事自救不遑¶
此貼守之法不必泥也片板不許下海舊制也今之沙¶
民採捕為生禁之太甚别生他慮此下海之禁不必泥¶
也何謂宜於暫而不宜於久夫調募客兵水陸分布今¶
<pb:KR3b0018_WYG_001-53b>¶
日應變之計也然客兵不可久留錢糧所當節省此調¶
募之不可久也海防告乏加賦帯徴今日權宜之術也¶
加之不已民力何堪此加賦之不可久也何謂宜於久¶
而不可易夫停止清勾矣則召募土兵養以軍餉伍豈¶
常虛乎免行貼守矣則團練鄉兵充實堡寨奚必軍衛¶
乎調募不可久矣則訓練土兵以漸裁遣何患乎無兵¶
乎帯徴不可久矣則多置屯田開墾荒蕪何患乎無食¶
乎因祖宗之舊制而潤澤之寇至則有備無患寇去則¶
<pb:KR3b0018_WYG_001-54a>¶
不廢恒業雖行之萬世無弊也必欲一歲支却一歲一¶
畨殺却一畨則竭天下之兵食猶慮弗繼豈蘇松二郡¶
之所能支耶¶
　　海防論五¶
浙西海防蘇松嘉杭四郡雖有浙直之分利害安危實¶
同一體何也壤地相聨脣齒相依故也昔我太祖畫壤¶
之法犬牙相制義正在此愚嘗循海壖而觀之蘇州有¶
海港而無海塘宜以水兵為主而岸上哨守之陸兵佐¶
<pb:KR3b0018_WYG_001-54b>¶
之松嘉二郡至海寧之澉浦皆有海塘而無海港宜以¶
陸兵為主而海外巡哨之水兵船佐之向來倭寇内侵¶
必由老鸛嘴以南抵於澉浦一帯海岸登泊而把守之¶
官縱而不究良由浙直互相推諉各分彼己總督衙門¶
不行連坐之法故也若一處警報左右互相夾逐賊豈¶
能登犯哉昔者朝廷建設總督弊猶若此今革總督而¶
浙直督撫衙門位平勢埒豈能賞罸㑹同而不悖哉所¶
宜建言於朝哨守海岸之官比照海中㑹哨兵船事例¶
<pb:KR3b0018_WYG_001-55a>¶
立為稽查策應之法一有登犯兵備衙門查究信地及¶
左右相近哨守姓名㕘提同罪則浙江海防嚴禁有裨¶
於直隸直隸海防嚴禁有裨於浙江輔車之勢成而浙¶
直地方皆可以無虞矣雖然其要尤在浙直督撫衙門¶
各令賢能屬官造圖貼説地形險要如何哨守如何應¶
援水陸兵士如何操練如何分合二省軍門准照㑹議¶
同心協力而行無有乖異夫然後為可久可大之業也¶
　　兵船㑹哨論附録¶
<pb:KR3b0018_WYG_001-55b>¶
籌海圖編内㑹哨論云浙東地形與福建連壤浙西地¶
形與蘇松連壤利害安危各有輔車相依之勢故上命¶
浙江巡撫總督浙直福軍務分哨各官互為聲援而不¶
許自分彼己畫地有限責任相聫此廟謨之所以為善¶
而防禦之所以為固也愚考海中山沙南起舟山北至¶
崇明或斷或續暗沙連伏易於閣淺賊舟大者不能東¶
西亂渡如遇東北風也必由下入陳錢馬蹟等山以犯¶
浙江而流突乎蘇松如遇正東風也必由茶山西行以¶
<pb:KR3b0018_WYG_001-56a>¶
犯淮揚而流突乎常鎮如遇正北風也必由琉球以犯¶
福建而流突乎温台三途窵遠瞭望難及須總兵官撥¶
遊兵把總領哨千百戸等船徃來㑹哨(以交信/票為騐)其在浙¶
江也南則沈家門兵船哨至福建之烽火門而與小埕¶
兵船相㑹北則馬墓港兵船哨至蘇州洋之羊山而與¶
竹箔沙兵船相㑹其在蘇松也南則竹箔沙兵船哨至¶
羊山而與浙江之馬墓港兵船相㑹北則營前沙兵船¶
哨至茶山而與江北之兵船相㑹諸哨絡繹連如長蛇¶
<pb:KR3b0018_WYG_001-56b>¶
羣力合併齊如扛鼎南北夾擊彼此不容豈惟逐寇舶¶
於一時殆將靖寇患於無窮矣¶
　聫屬諸哨責在巡撫須遵初制重其事權仍加以總¶
　督之任浙直始盡歸統屬不然東西互為參差南北¶
　兩相牽制㑹哨之説袛應故事耳緩急奚賴哉(若曾/再識)¶
<pb:KR3b0018_WYG_001-57a>¶
¶
<pb:KR3b0018_WYG_001-58a>¶
¶
<pb:KR3b0018_WYG_001-59a>¶
¶
<pb:KR3b0018_WYG_001-60a>¶
¶
<pb:KR3b0018_WYG_001-61a>¶
¶
<pb:KR3b0018_WYG_001-62a>¶
¶
<pb:KR3b0018_WYG_001-63a>¶
¶
<pb:KR3b0018_WYG_001-64a>¶
¶
<pb:KR3b0018_WYG_001-65a>¶
¶
<pb:KR3b0018_WYG_001-66a>¶
¶
<pb:KR3b0018_WYG_001-67a>¶
¶
<pb:KR3b0018_WYG_001-68a>¶
¶
<pb:KR3b0018_WYG_001-69a>¶
　　江防論一¶
謹按長江下流乃海舶入寇之門戸也溯江㴱入則留¶
都為之震動所繫豈小小哉故備禦江之下流乃所以¶
保䕶留都至要至切之務也向來夾江南北分兵戍守¶
遊兵船往來巡哨於其間江防不可謂不宻矣然而寇¶
不聞息者豈無説哉良由撫操巡江官聨之義不明故¶
耳何也我朝大江南北各設巡撫留都専設操江巡江¶
所勅信地雖殊而四院事體則相關而不可分也今操¶
<pb:KR3b0018_WYG_001-69b>¶
巡專管江中之寇寇若登陸則讓曰此巡撫之事也巡¶
撫專管岸上之寇寇若入江則讓曰此操巡之事也一¶
江南北吳越頓分同握兵符爾我相遜何惑乎江寇之¶
弗除也哉如愚見莫若先正官聨官聨者聨屬四人為¶
一利害休戚異形而同心戰守賞罸㑹謀而齊舉如江¶
寇而登陸也操巡督發江船進内港以協捕之陸寇而¶
入江也巡撫督發哨船出外江以策應之庶乎寇計窮¶
而無所容江中其永清矣江患息則留都萬億年鞏固¶
<pb:KR3b0018_WYG_001-70a>¶
而不揺江防之策孰先於此¶
　　江防論二¶
海船入江必由崇明南北二路縣後匾擔二沙在縣之¶
北易於膠淺凡舟之輕小者由此而行竹箔宋信嘴在¶
縣之南其水㴱窪凡舟之重大者由此而行二路堵截¶
更無入江之路矣崇明者天生北沙以鎻江之水口江¶
防第一關鍵實在是也過此以西方論營前靖江金焦¶
此設險之大㫖也向之建議者設將官結水寨分守乎¶
<pb:KR3b0018_WYG_001-70b>¶
江之兩岸而海口入江之處止以崇明官兵禦之遊兵¶
都司應援之愚以為非計也海口兵力孰與江中諸寨¶
之多分戰江中孰與併力禦外之易似宜立為規制賊¶
尚在海之時江南江北兵船分畨互出常以一半至海¶
口協守崇明南北二路舟衆力齊則賊必不能入江矣¶
此守江之上也舎此不務容賊入江江中之師䑸散力¶
分欲望其能勝敵得乎雖然擒江賊亦無難所患者我¶
兵自分彼己不若敵膽之合一耳若賊過營前沙而營¶
<pb:KR3b0018_WYG_001-71a>¶
前之江南江北火速出援左右翼擊不坐視乎營前¶
之兵之受敵也過靖江亦如之過金焦亦如之賊進不¶
得前退無所遁我兵有增而無限賊舟有限而無增勝¶
負不亦較然矣乎愚故曰江南北二巡撫與操巡必四¶
人同心而後可濟也¶
　　江防論三¶
今之論江防者孰不曰營前沙者大江之第一關鍵也¶
靖江江隂其第二也𤓰儀京口其第三也守此三者則¶
<pb:KR3b0018_WYG_001-71b>¶
海寇不能飛越而窺留都以愚觀之殆不然何也京口¶
雖係江南諸郡咽喉然從古寇犯金陵未有由此而進¶
者以沿江南岸疊嶂如屏而潤州秣陵之間夾岡險陂¶
無港可達故也若從通泰二州登陸循江北内地而行¶
屯兵六合分師渡蕪湖采石走太平而北豈非地勢之¶
至要至要者歟故保留都須嚴江防嚴江防須重江北賊¶
計狡猾常避實而擊虛不可但以江中之關鍵為恃而¶
為賊所紿也¶
<pb:KR3b0018_WYG_001-72a>¶
　　江淮要害論附録¶
萬里海防内論江淮要害云天下之水在北莫大於河¶
在南莫大於江常鎮淮揚當江河入海之際雖極大艟¶
艦皆可乗潮而入近歲倭寇徉言分劫其心之狡實欲¶
自長江趨留都自淮河以窺中原而終不敢㴱入者由¶
四府之防禦堅也必水陸常㑹哨互援蒼福諸船順流¶
以遏賊鋒或出賊後賊若登岸則以團練之兵禦之此¶
常勝之形也四郡無患則中原留都可以高枕而臥矣¶
<pb:KR3b0018_WYG_001-72b>¶
　　江防議附録¶
唐荆川云海賊入江由江兩岸登陸之路瞭角嘴營前¶
沙南北相對海靣約濶一百四五十里為第一重門戸¶
狼山福山相對江靣濶一百二十里為第二重門戸周¶
家橋與圌山相對周家橋北岸至順江洲與江南分界¶
江靣約濶六七里順江洲至新洲夾江靣約濶七八里¶
新洲夾至圌山南岸江靣約濶十四五里為第三重門¶
戸三處領水兵官須整備船艦晝夜𦂳守三重門戸勤¶
<pb:KR3b0018_WYG_001-73a>¶
勤㑹哨以防春汛門戸既固堂奥自安若三門稍有疎¶
虞至不得已而守金焦兩岸斯為下策與無策矣¶
<pb:KR3b0018_WYG_001-74a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_001-74b>¶
　　太湖考¶
太湖在蘇州府城西南三十餘里東西二百餘里南北¶
一百二十里周五百餘里占蘇常湖三府引西來發源¶
諸水從長橋水口流入吳淞江又東流二百六十里入¶
海¶
王司業同祖考畧云太湖在蘇州西南境禹貢謂之震¶
澤周官爾雅謂之具區國語史記謂之五湖左傳謂之¶
笠澤揚州記曰太湖一名震澤一名笠澤一名洞庭山¶
<pb:KR3b0018_WYG_001-75a>¶
海經曰浮玉之山北望具區是也周官既云其澤藪曰¶
具區又云其浸五湖似五湖别有所在然范蠡乗舟入¶
五湖司馬遷登姑蘇望五湖實又指此且揚州之境水¶
大者無過於太湖其為具區甚明而歴考傳記所載五¶
湖即是太湖非别有五湖也張勃吳録曰五湖者太湖¶
之别名以其周行五百餘里故以五湖為名虞翻曰太¶
湖東通長洲松江南通烏程霅溪西通義興荆溪北通¶
晉陵滆湖東連嘉興菲溪水通五道謂之五湖陸魯望¶
<pb:KR3b0018_WYG_001-75b>¶
曰太湖上禀咸池五車之氣故一水五名圖經以貢湖¶
㳺湖胥湖梅梁湖金鼎湖為五韋昭以胥湖蠡湖洮湖¶
滆湖并太湖為五郭璞江賦以具區洮滆彭蠡青草洞¶
庭為五初學記云或説以射湖貢湖上湖長塘湖滆湖¶
為五按左傳越伐吳吳子禦之笠澤國語吳越戰於五¶
湖可見五湖之為一湖甚明也然今湖中亦自有五名¶
曰菱湖在莫釐之東周三十餘里曰莫湖在莫釐之西¶
北周五十餘里曰游湖在長山之東周五十餘里曰貢湖¶
<pb:KR3b0018_WYG_001-76a>¶
沿無錫老岸周一百九十里曰胥湖在西山之西南周¶
六十里五湖之外又有三小湖夫椒山東曰梅梁湖杜¶
圻之西魚查之東曰金鼎湖林屋之東曰東臯里湖而¶
吳人稱謂則總曰太湖越絶書稱其大週三萬六千頃¶
連蘇常湖三州之地湖中有七十二山其大者曰東西¶
二洞庭馬蹟次之山居人甚多閭巷井舎鱗次蟻聚無¶
慮數千家茂林平野彌望百里可謂大矣然考之太湖¶
上流其西北自建康等處入溧陽邐迤至長塘湖并潤¶
<pb:KR3b0018_WYG_001-76b>¶
州金壇延陵丹陽諸水㑹於宜興荆溪以入其西南自¶
宣歙池州武陵天目富陽下湖之安吉武康烏程長興¶
合苕霅山溪諸水以入數郡之水瀦滙於湖汪洋浩瀚¶
不可涯涘而東達於三江以入海其底定也則灌溉民¶
田為三吳美利汛濫也則浸淫數郡而民被其大害是¶
以古人之治之也疏其源使水有所入𨗳其流使水有¶
所歸皆為民興利除害而已觀其置五堰於溧陽以節¶
宣歙金陵九陽江之水使入於蕪湖以北入於大江開¶
<pb:KR3b0018_WYG_001-77a>¶
夾苧干於宜興武進之境東抵滆湖北接長塘湖西連¶
五堰所以洩長塘湖之水以入滆湖洩滆湖之水以入¶
大吳瀆塘口瀆白魚灣高梅瀆白鶴溪而入常州運河¶
之北偏十四斗門北下江陰之大江所以殺西來之水¶
使不入於太湖而皆歸於江也又以荆溪不能當西來¶
衆流奔注之勢遂於震澤之口疏為百派謂之百瀆而¶
又開横塘以貫之約四十餘里百瀆在宜興者七十有¶
四在武進者二十有六皆西接荆溪而東通震澤者也¶
<pb:KR3b0018_WYG_001-77b>¶
又於烏程長興之間開七十二漊在烏程者三十有八¶
在長興者三十有四皆自七十二漊通經逓以殺其奔¶
衝之勢而歸於太湖也太湖上流諸道水之來源若此¶
而所以洩之者則惟於三江是賴焉太湖東出吳江縣¶
之長橋為吳淞江繇吳淞江東流以入大海此震澤洩¶
水之大道也然洩水之處各有區域葢不止於吳淞江¶
而已曰鮎魚口曰胥口曰白洋灣曰管瀆曰小溪港曰¶
𤓰涇曰夾浦曰張家河曰北車橋曰様湖溪曰上瀆港¶
<pb:KR3b0018_WYG_001-78a>¶
曰陸家港曰虎山橋曰石家浜曰南宫曰蒯家涇曰九¶
曲江曰後塘橋曰梅梁溪曰龍塘河曰迎城山曰菱湖¶
港曰太平橋曰澤塘浜曰灌瀆浜曰和尚浜曰長洛浜¶
曰王家漾曰山徑港曰渡水港曰黄瀆港曰後保河其¶
他支流不可殫記皆所以洩太湖之水以東入於三江¶
諸浦而歸大海者然以江湖形勢觀之大要宣溧以上¶
西北之水可使入於蕪湖以歸大江而不可使注於荆¶
溪蘇常以下東南之水可使趨於吳淞江歸大海而不¶
<pb:KR3b0018_WYG_001-78b>¶
可使積於震澤此治水東南之大者也然形地有高下¶
時勢有古今水道有通塞治之之法又未可泥也¶
<pb:KR3b0018_WYG_001-79a>¶
¶
<pb:KR3b0018_WYG_001-80a>¶
¶
<pb:KR3b0018_WYG_001-81a>¶
¶
<pb:KR3b0018_WYG_001-82a>¶
¶
<pb:KR3b0018_WYG_001-83a>¶
¶
<pb:KR3b0018_WYG_001-84a>¶
¶
<pb:KR3b0018_WYG_001-85a>¶
¶
<pb:KR3b0018_WYG_001-86a>¶
¶
<pb:KR3b0018_WYG_001-87a>¶
¶
<pb:KR3b0018_WYG_001-88a>¶
¶
<pb:KR3b0018_WYG_001-89a>¶
¶
<pb:KR3b0018_WYG_001-90a>¶
¶
<pb:KR3b0018_WYG_001-91a>¶
¶
<pb:KR3b0018_WYG_001-92a>¶
¶
<pb:KR3b0018_WYG_001-93a>¶
　　太湖兵防考¶
太湖向無官兵防守嘉靖三十四年巡撫都御史曹公¶
邦輔因海壖告警於東洞庭山置司馬寨梁山哨渡船¶
營北湖口營長圻寨烽圻寨毛園哨嘶馬哨西洞庭山¶
置黿山寨冉頭寨石公寨圻邨寨以耆民為團長選練¶
鄉兵守禦¶
　　湖防論¶
太湖古震澤也一名具區又謂之笠澤延袤五百餘里¶
<pb:KR3b0018_WYG_001-93b>¶
雄跨蘇常湖三境自宣歙以東富陽以北諸溪山之水¶
咸吐納焉全吳巨浸無大於此論水利則三郡田賦豐¶
歉繫焉論兵防則三郡封疆安危繫焉全吳利害亦無¶
大於此向來論經畧者多未之及此無他圖志弗詳阨¶
塞無考故也若曾遍閲史誌及訪耆艾太湖圖古所未¶
有王文恪公鏊始作之嘗覔而觀之僅可以供賞鑒考¶
勝槩而已而險要防守皆弗之載豈非古今一大曠典¶
耶乃操小艇歴五湖越半載始有所得凡港瀆通塞之¶
<pb:KR3b0018_WYG_001-94a>¶
蹟古今同異之名何者為水利之所關何者為兵防之¶
所要悉詳識之而繪為二圖繪全湖之圖者昭形勝也¶
繪沿湖之圖者詳區畫也庻司兵者得有所據以便規¶
畫矣或曰東西洞庭及濵湖諸山古來兵燹莫及奚必¶
議守禦而圖之曰自古大兵之下江南也或從京口或¶
從三壩志在城郭則山林必在所遺若島寇則不然志¶
在擄掠棄無就有今腹内諸邨鎮搜括已盡其志必在¶
未經兵燹之處則沿湖諸邑非所當防者耶况自宜興¶
<pb:KR3b0018_WYG_001-94b>¶
至金陵為道甚㨗皆今日兵議所未及也其可不思先¶
事之防乎或又曰湖中風波與江河異若之何其禦之¶
曰此非漁網船不可也何也江船與海船不同海船與¶
内河之船不同内河之船與湖泖船又不同内河之船¶
即今之官航民舶是己人所共見無俟贅言江船大者¶
為川為襄小者為滿江紅為擺渡之類海船十餘種(廣/東)¶
(新㑹船東莞船大福船草撇船海滄船開浪船高把梢/船艟&KR2827;船蒼山船八漿船鷹船漁船蜈蚣船兩頭船網)¶
(梭船/沙船)若曽各圖形於籌海圖編可覽而知若湖泖之船¶
<pb:KR3b0018_WYG_001-95a>¶
雖生長吳地者問之多不知况以宦游之人而知用之¶
乎請詳言之夫湖泖之船大小不齊運石者謂之山船¶
運貨者謂之礟船民家自出入者謂之塘船衛所巡司¶
所用者謂之巡船鄉夫水兵所駕者謂之哨船往來津¶
口者謂之渡船之六者雖皆習知湖中風濤之性尤未¶
若漁船之便利也漁船莫大於帆罟其桅或六道(可裝/二千)¶
(石/)或五道(可裝一千/四五百石)或四道(可裝一/千石)無間寒暑晝夜在¶
湖每二隻合為一舎素為賊之所畏雖蓄貲鉅萬賊不¶
<pb:KR3b0018_WYG_001-95b>¶
敢近也聨而䑸之太湖中攻戰此其最善乎此船小者¶
亦可入港桅三道(可裝五/百石)二道(可裝一百/石以下)是也江湖中¶
皆有之若風息時無問大小皆不適用葢帆罟之所利¶
者狂風怒濤也其尾無櫓其傍無槳風息帆弛即不如¶
巡哨船之擊節為有用矣其次為邊江船(大者可裝二/千石以漸而)¶
(降至於裝/一百石)自五桅以至二桅亦專使帆無櫓與槳其中¶
號以下者可入港最大者不可入港若欲出揚子江則¶
由錫山高橋下江水寛處行然須重載壓船喫水方可¶
<pb:KR3b0018_WYG_001-96a>¶
過高橋也其次為厰梢船(大者可裝六七百石/漸降至六七十石)又其次¶
為小鮮船(即湖中航船是也大者/不滿一百石其小可知)二者皆有帆而有櫓¶
邊江厰梢商賈賃之遠游荆襄近往江北小鮮船亦為¶
通販之用皆湖中之漁舟而兼事乾没者也又其次為¶
剪網船亦合二隻為一舎船雖狹小第一迅駛又其次¶
為絲網船駕使不過三人而風帆迅駃人亦堪用此二¶
者各湖所共有也又其最小者為划船三四人盪槳如¶
飛疾於剪網但不用風帆不利湖浪用之以探報諸舟¶
<pb:KR3b0018_WYG_001-96b>¶
所不及矣其遇賊也以槳超淖泥潑賊舟舟滑難立大¶
為賊之所憚此船惟吳江長洲二縣有之他邑皆無而¶
吳江之二十九都者慣一行劫至為可惡凡此皆漁船¶
之可用者也其他湖泖内港漁船尚有掣網船一人坐¶
於船首掣魚者是趕網船一掣一趕者是逐網船一二¶
口網在於船頭者是罩網船秋冬罩魚夏月則歇而捕¶
田雞者是江網船立木於吳淞江鮎魚口之類兩架相¶
峙其人登架其船下泊者是溏網船一隻帯頭一隻安¶
<pb:KR3b0018_WYG_001-97a>¶
坐溏岸上起網者是此六者皆遲鈍不適於用所適用¶
者惟鸕鶿船(一名水/老鴉)一櫓一槳或二槳出於吳江長洲¶
二縣其駕使不過二三人其迅駃埒於剪網善用之大¶
為軍旅之助或又曰週太湖港口無慮百數焉得港港¶
而設備之曰是不然湖口雖多通舟往來者不過如吳¶
江縣之韭溪葉港雪落洪&KR1296;關鮎魚口吳縣之莫舎漊¶
胥口港無錫縣之獨山浦嶺吳塘門武進縣之馬蹟山¶
宜興縣之荆溪東蠡河忻溪直瀆之類可指而數也各¶
<pb:KR3b0018_WYG_001-97b>¶
練鄉兵守之而以巡哨船為之探報帆罟邊江等船常¶
居㴱水賊豈能入湖也哉然大小漁船未經刷集一旦¶
用之欲望其出死力不能也須平時籍之於官蠲其重¶
役專委一亷仁有司㸃閘之則庶乎不敢規避耳¶
<pb:KR3b0018_WYG_001-98a>¶
¶
<pb:KR3b0018_WYG_001-99a>¶
¶
<pb:KR3b0018_WYG_001-100a>¶
¶
<pb:KR3b0018_WYG_001-101a>¶
¶
<pb:KR3b0018_WYG_001-102a>¶
　　吳淞江考¶
吳淞江禹貢三江之一為震澤入海之道跨吳江長洲¶
崑山華亭嘉定上海六縣境酈善長水經注松江自湖¶
東北逕七十里分流謂之三江口史記正義云蘇州東¶
南有三江口西南上七十里至太湖曰松江古笠澤江¶
東北上七十里至白蜆湖曰東江亦曰上江東北下二¶
百餘里入海曰婁江亦曰下江其分處號三江口(一説/吳淞)¶
(江口白鶴江口青龍江口謂之三江口地勢低於震澤/三丈潮水來時水高三丈到震澤底定所以謂之平江)¶
<pb:KR3b0018_WYG_001-102b>¶
(按青龍之名本於孫權白鶴開於宋嘉/祐時豈可附㑹震澤底定之三江乎)庾仲初揚都賦¶
注亦云松江下七十里水口分流東北入海為婁江東¶
南入海為東江并松江為三江其源出吳江長橋下東¶
流至尹山北流至甫里東北流至澱山北合趙屯浦又¶
東合大盈浦又東合顧㑹浦又東合崧子浦盤龍浦凡¶
五大浦至宋家橋轉東南流入海蘇東坡有言三吳之¶
水瀦為太湖太湖之水溢為松江以入海海水日兩潮¶
潮濁而江清潮水常欲淤塞江路而江水清駛輒隨滌¶
<pb:KR3b0018_WYG_001-103a>¶
去海水常通則湖中少水患宋景祐初范文正公仲淹¶
親歴海濵開濬五湖東南入吳淞江東北入於海崇寧¶
二年徐確提舉常平考禹貢三江之説以為太湖東注¶
於海松江正在下流潮泥湮塞水溢為患請自封家渡¶
古江開淘至大通浦直徹海口七十四里大觀中兩詔¶
疏濬復置十二牐宣和間都水趙霖更加開鑿淳熙二¶
年立庸田司於平江撩漉吳淞江沙泥十三年又開淘¶
湮塞去處自大盈諸浦洩水入海時江靣廣一百五十¶
<pb:KR3b0018_WYG_001-103b>¶
餘丈袤二百五十餘里歴元日就淤塞大徳八年都水¶
任仁發以吳淞故道湮廢為浙西居民害奏請疏𨗳西¶
自上海縣界吳淞舊江東抵嘉定縣石橋洪迤&KR0404;入海¶
長三十八里一百八十一歩三尺㴱一丈五尺濶二十¶
五丈十年又開江東西兩處河道自上海縣界趙屯浦¶
大盈浦白鶴江分莊嘴樊浦西浜盤龍舊江計長三十¶
七里三百二十二歩濶二十餘丈㴱一丈五尺既又於¶
廟涇以西盤龍以東開挑出水口子五處并新涇安置¶
<pb:KR3b0018_WYG_001-104a>¶
木閘二座一至江二里三百三十九歩一至江一里四¶
十七歩尋北一座上源太湖水勢湍急衝倒泰定初復¶
開舊江二道比大徳所開里數三之二㴱濶如初於嘉¶
定之趙浦上海之潘家浜烏泥涇三處各置石閘二座¶
建置乖宜早澇交病至順元年因浚烏泥涇閘内舊河¶
長五百一十歩濶五丈㴱一丈五尺水勢流通其患少¶
弭至元四年又充鑿之六年復濬潘家浜閘内舊堰直¶
河又於張涇盤車二堰置閘㴱濬外河𨗳水歸海至正¶
<pb:KR3b0018_WYG_001-104b>¶
元年撈摝江北南岸下沙泥浚湀各閘舊河直道㴱濶¶
永樂二年尚書夏公原吉濬崑山縣東南夏駕浦掣吳¶
淞之水北達劉家河挑嘉定縣西顧浦引吳淞之水貫¶
吳塘由劉家河入海江之東段未曾施工正統五年廷¶
臣奏言江南賦税多取給於蘇州其田卑下常有渰溺¶
之患宜設法疏濬以利生民詔下巡撫侍郎周公忱兼¶
總其事因檢視吳淞江直流百餘里東連大海西接太¶
湖南北平坦滋生蔓草民漸開墾成田江水壅塞不能¶
<pb:KR3b0018_WYG_001-105a>¶
通流親往江上立表江心盡去壅塞水得疏洩天順三¶
年巡撫都御史崔公恭咨訪吳淞江利病躬詣其地督¶
工挑浚分為三段崑山縣自夏駕口至白鶴江挑四千¶
六十七丈上海縣自白鶴江至卞家渡挑四千六十七¶
丈嘉定縣自卞家渡至莊家港挑五千六百七十七丈各¶
㴱一丈一尺靣濶十丈二尺底濶四丈出舊江一萬三¶
千七百一丈成化八年巡撫都御史畢公亨巡按御史¶
鄭公銘水利僉事吳公㻞濬江東自嘉定縣徐公浦西¶
<pb:KR3b0018_WYG_001-105b>¶
至崑山縣夏駕浦凡一百三十里十年又檄蘇州知府¶
丘霽重濬江面濶一十四丈五尺底濶八丈五尺水深¶
一丈二尺自夏駕口起至西莊家港嘉定縣分挑六千¶
三百五十三丈六尺崑山縣分挑五千三百五十三丈¶
七尺𢎞治元年僉事伍公性濬江中段四十餘里𢎞冶¶
八年工部侍郎徐公貫㑹同巡撫都御史何公鑑委蘇¶
州知府史簡開濬吳江縣長橋水竇疏太湖之水以及¶
吳淞江委松江府通判郝希賢濬吳淞江自帆歸口至¶
<pb:KR3b0018_WYG_001-106a>¶
分莊嘴七十餘里并開大石趙屯等浦洩澱山湖水由¶
吳淞江以達於海嘉靖元年巡撫尚書李公充嗣檄蘇¶
州知府徐讚松江知府孔輔等濬江下流自夏駕口起¶
至龍王廟舊江口止共長六千三百三十六丈二¶
尺濶一十八丈深一丈二尺又檄湖州府同知徐鸞濬¶
大錢小梅等港并沿湖七十二漊以通太湖之上流蘇¶
州府通判孔賢濬趙屯大盈道褐等浦使上流下委逓¶
相容洩又於夏駕浦新洋江二河與吳淞交㑹之處建¶
<pb:KR3b0018_WYG_001-106b>¶
石閘一座節制江流使不斜趨阻遏渾潮使不倒流二¶
年工部郎中林公文沛又令崑山上海二縣濬江淤淺¶
處二段共長四千三百七十七丈使澱山等湖之水由¶
是入海三十餘年無水患邇來水利官曠職不修潮泥¶
日積無所洩瀉太湖因之奔壅為患滋甚疏瀹之功其¶
可少緩耶¶
<pb:KR3b0018_WYG_001-107a>¶
¶
<pb:KR3b0018_WYG_001-108a>¶
¶
<pb:KR3b0018_WYG_001-109a>¶
　　劉家河考¶
劉家河在太倉州東南七十里為婁江之委(崑山續志/云崑山塘)¶
(自婁門歴崑山縣以達於海即/婁江也今俗訛為劉家港云)乃震澤之尾閭震澤之¶
水東走而入海者為吳淞江北走而入海者為劉家河¶
其港口即大海元時於此設海運(鄭明徳僑吳集/云海舟歲當春)¶
(夏運畢集劉家港國朝永樂間/中使鄭和通海外諸國亦道此)立分鎮水軍萬戸府於¶
其地至元二十四年水澇為災宣慰朱清諭上戸開浚¶
自郡城婁門𨗳水由劉家港以入於海水勢順下不至¶
<pb:KR3b0018_WYG_001-109b>¶
為害張士誠據吳復加疏瀹永樂元年尚書夏公原吉¶
濬崑山縣東南夏駕浦掣吳淞江之水北達劉家河二¶
年復濬嘉定縣西顧浦南引吳淞江水北貫吳塘亦由¶
劉家河入海用鮮水患港口濶二里自港而西為北瀂¶
漕為糜長河又西為北寺溝為楊子涇為小塘子為三¶
江口為石婆港南盤曲處為湄塲灣北為新開河為青¶
福涇為菖蒲涇為半涇皆其支流也邇年以來港口為¶
舟師所居下流壅塞淤漬日積此水利之所宜振舉者也¶
<pb:KR3b0018_WYG_001-110a>¶
¶
<pb:KR3b0018_WYG_001-111a>¶
　　白茆河考¶
白茆河在常熟縣東南輸昆承湖陽城湖而注之海往¶
時水由是行濶六十丈長亘九十里通潮往來吐洩湖¶
泖宋紹興中大理丞周環言臨安平江湖秀四郡低下¶
之田多為太湖積水浸灌緣溪山諸水連接併歸太湖¶
東南由松江入海東北由諸浦入江其沿江洩水惟白¶
茆浦最大宜令有司相度開决下兩浙漕臣按視發帑¶
疏濬隆興乾道淳熙間因監司鄭興裔郡守沈度等言¶
<pb:KR3b0018_WYG_001-111b>¶
相繼開鑿咸淳元年復自黄沙港開至支塘橋張士誠¶
據吳開白茆港與劉家河分殺水勢又設爬沙之夫歲¶
加疏濬以為常數十年間無水患永樂二年尚書夏公¶
原吉疏濬白茆𨗳諸水入揚子江復相度地勢於河水¶
交㑹之衝慮水獨從七浦入海因作斜堰障之分其流¶
注於白茆民有所賴久之潮沙日漲罕施疏治港漸狹¶
小又有水之獨出七浦而决壊斜堰者於是水遂改道¶
更無流波衝洗潮泥而漲沙日甚一日隠然成堤景泰¶
<pb:KR3b0018_WYG_001-112a>¶
五年夏大水渰浸田禾經久不退侍郎李公敏與蘇州¶
知府汪滸議浚白茆等塘以洩之滸至常熟相視近民¶
耄倪皆臥泣隄上以求免言一開濬則堰下之田亦且¶
就浸滸不許強之挑濬青墪浦横瀝塘共五六里以通¶
白茆塘鑿開三堰約三四里引水通鮎魚口其海口淤¶
塞漫生叢葦仍挑去約千餘畆於是水得歸海𢎞治八¶
年工部侍郎徐公貫㑹同巡撫都御史何公鑑以長吳¶
崑山常熟嘉定等縣民夫五萬九千人專事䟽濬東起¶
<pb:KR3b0018_WYG_001-112b>¶
海口西抵支塘凡長六千五百五十五丈港靣濶五十¶
六丈傍㴱一丈七尺令崇明縣出巨艦相連内向爬去¶
壅沙棄於海中一時因白茆而濬其上為鮎魚口傳𨗳¶
湖水來𣲖有新開河龍潭洪白茆洪落星港濬之總計¶
六千四百丈并濬尤涇長九里鹽鐵塘長十八里由是¶
諸涇港首尾皆貫於白茆而水有所歸嗣後旋復淤塞¶
正徳十六年巡撫尚書李公充嗣發民夫起常熟縣東¶
倉至雙廟濬白茆故道一萬七千三百九十二丈㴱一¶
<pb:KR3b0018_WYG_001-113a>¶
丈五尺濶三十三丈親駐支塘博詢士民開出水口議¶
論不一李公與蘇州知府徐讚擬循故河疏治常熟縣¶
主簿余浪獨主鑿新河李公按視形勢以其議為是遂¶
鑿新河三千五百五十丈又濬尚湖昆承陽城等湖支¶
河一十九道又慮白茆港口海潮日至沙泥易淤則為¶
石閘一陽城湖水至斜堰分流七浦塘可以少殺白茆¶
之流則為堰一本河舊有備倭軍營及巡檢司俱遷改¶
新開河口後又添設水利署倉房龍王廟邇來潮沙淤¶
<pb:KR3b0018_WYG_001-113b>¶
積日漸湮塞濶者不過四五丈狹者不及三丈水㴱不¶
過三四尺若不疏濬全吳北境難免水患當事者可不¶
重加之意乎¶
<pb:KR3b0018_WYG_001-114a>¶
¶
<pb:KR3b0018_WYG_001-115a>¶
　　黃浦考¶
黃浦為松江府南境巨川戰國時楚㓕吳封春申君黃¶
歇於故吳城命工開鑿土人相傳稱為黃浦又稱春申¶
浦受黄橋斜塘秀州塘諸水東北㑹吳淞江以入於海¶
其所宣洩視他浦最為要害往時東江濬利其分流入¶
潢潦涇抵詹家滙不能至黄浦至南折奔注東江入海¶
甚徑易自東江湮没諸水皆屈流入黄浦勢頗紆緩浦¶
之廣㴱僅半吳淞江逮永樂二年尚書夏公原吉以吳¶
<pb:KR3b0018_WYG_001-115b>¶
淞江淤塞頗多施功甚難乃開崑山之夏駕浦嘉定之¶
顧浦掣太湖之水入劉家港又以黄浦為通吳淞江要¶
道度其旁有范家浜至南蹌口可逕入海濬令㴱廣上¶
接黄浦以達湖泖之水浦勢自是數倍於吳淞矣天順¶
四年巡撫都御史崔公恭濬蒲滙塘及新涇四千丈鑿¶
曹家溝南抵新塲二萬丈廣皆十四丈㴱皆二丈濬六¶
磊塘鶯竇湖烏泥涇沙竹岡塘水通流入黄浦民感其¶
惠因呼曹家溝為都臺浦今吳淞江自關橋以西多淤¶
<pb:KR3b0018_WYG_001-116a>¶
塞而不通凡太湖以南嘉湖杭之水悉入泖湖從黄浦¶
出海其流反疾故賊舟之入也或由綵淘港以犯嘉定¶
或由黄浦以犯上洋而吳淞反為不便勢使然也繄考¶
入浦之水自李&KR0008;滙分支者則有若南錢塘官紹塘米¶
市塘南俞塘鹽鐵塘北俞塘泗涇駟馬塘六磊塘東溝¶
新邨塘吳店塘烏泥涇華漕港龍華港蒲滙塘諸水此¶
並華亭上海二境自南迤北而東入於浦者也自界涇¶
横泖分支者則有若高蔣涇顧胥塘前後岡塘上下横¶
<pb:KR3b0018_WYG_001-116b>¶
涇方西塘淺沙塘金滙塘閘港下沙浦鹽鐵塘都臺浦¶
沈莊塘周浦塘三林塘黄淄漊馬家浜陳邨塘諸水此¶
並華亭上海二境自南迤北而西入於浦者也其盤龍¶
塘沙岡塘竹岡塘横瀝塘新涇諸水則又二境之間自¶
南至北達於浦而通於吳淞江者也浦勢湍悍入海徑¶
易議者以為可補東江之闕云¶
<pb:KR3b0018_WYG_001-117a>¶
¶
<pb:KR3b0018_WYG_001-118a>¶
　　薛澱湖考¶
薛澱湖一名澱山湖以中有澱山也旁通太湖滙蘇秀¶
湖三州之水其源自長洲白蜆江經急水港而來周圍¶
幾二百里實古來鍾水之地華亭縣在湖之南境崑山¶
縣在湖之北境湖水自西南趨東北所賴洩水去處北出¶
為趙屯浦逕望湖徑至胥溝分流為内勲浦為㑹仙浦¶
為古盤浦為南澥浦為梁紇浦並入於吳淞江又東出¶
為大盈浦逕南漕港絶横泖合北漕港由新河㑹於青¶
<pb:KR3b0018_WYG_001-118b>¶
龍江白鶴江入於吳淞江又西出為大石浦北逕崑山¶
之道褐浦千墪浦入於吳淞江蘇州府志云澱山湖吐¶
納東南諸水水較他湖特大松江府舊誌云澱山湖¶
西有小湖又云縣西北有白蜆馬騰谷瑇瑁四湖且謂¶
白蜆越在長洲馬騰谷瑇瑁三湖相去僅五七里而澱¶
湖茫然一壑不復可辨其後又載錡湖云有陸錡宅曰¶
瑁湖曰邢湖曰新湖云皆在西北以今考之澱湖之南¶
有瓢湖其傍有金銀東清東白西陳大葑諸蕩漾北即¶
<pb:KR3b0018_WYG_001-119a>¶
蔓萊洲(在長洲/縣界)皆涵浸相屬數十里其西過金澤又有¶
西黿蕩雪落漾諸水而不得其名者尚多古今勢殊焉¶
知舊志所書非今之諸蕩耶並湖以北中為一澳曰山¶
門溜東西五六里南北七八里正當湖流之衝為自古¶
吞吐湖水之地山門溜之中又有斜路港(斜路今與崑/山縣磧澳鄰)¶
上達湖口當斜路之半又西過為小石浦上達山門溜¶
下入大石浦凡斜路港大小石浦分為三道殺泄湖水¶
並從上而下通徹吳淞江以入海宋淳熙中羅㸃提舉¶
<pb:KR3b0018_WYG_001-119b>¶
常平以澱山湖洩諸水道戚里豪強圍占成田故水壅¶
不洩為民田害奏請開濬詔下㸃躬詣相視開决農民¶
聞命歡躍不待告諭各裹糧合夫先行掘鑿於是並湖¶
巨浸復為良田湖中有山寺宋時在水中心迨元權勢¶
占湖為田山寺遂在田中雖有港漊悉皆淺狹至元末¶
江浙行省奉詔䟽鑿即湖田開新港三條濶三十餘丈¶
及濬趙屯大盈二浦活疾湖流景泰間松江知府葉冕¶
督民修築湖隄萬餘丈𢎞治八年工部侍郎徐公貫㑹¶
<pb:KR3b0018_WYG_001-120a>¶
同巡撫都御史何公鑑開大石趙屯等浦洩澱山湖水¶
由吳淞江以達於海為利甚溥今趙屯大盈去湖益遠¶
顧由何家港及南北曹港受湖水以洩於吳淞江水患¶
之多葢有由矣¶
　　三泖¶
松江為蘇州下流去海甚近北截於吳淞江而西南有¶
澱湖當湖諸水聨絡環繞皆源於太湖而委之三泖三¶
泖在郡城西境按廣韻註云泖華亭水也太史公云泖¶
<pb:KR3b0018_WYG_001-120b>¶
之為言茂也吳郡圖經云泖在華亭境有上中下三名¶
狹者且八十丈祥符圖經云谷泖縣西三十五里周一¶
頃三十九畆古泖在縣西四十里周四頃三十九畆今¶
泖之界西北抵山涇南自泖橋出東南至廣陳又東至¶
當湖又東至捍海塘而止俗傳近山涇者為上泖近泖¶
橋者為下泖縣圖以近山涇泖益圓曰圓泖近泖橋泖¶
益濶曰大泖自泖橋而上縈繞百餘里曰長泖此三泖¶
之異也(陸機對晉武帝云三泖冬温夏凉谷水在其北/金澤章練小蒸大蒸白牛諸塘在其西葑澳走)¶
<pb:KR3b0018_WYG_001-121a>¶
(馬諸塘在其東泖橋之外/横絶而東者秀州塘也)旁釃為數渠圓泖則東出為¶
横山塘過沈涇塘北折至通波塘由顧㑹浦分流為艾¶
祁浦為崧子浦入於吳淞江大泖則東出為漕浜又東¶
出為走馬塘並北折而東為七里涇由通波塘入於吳¶
淞江又東出為石湖塘歴東西山涇合秀州塘北流亦¶
從通波塘入吳淞江長泖則東出斜塘為横潦涇又東¶
流為𤓰涇塘為詹家滙北折為黄浦為范家浜二百五¶
十餘里合於吳淞江逕南蹌口入於海此三泖水利之¶
<pb:KR3b0018_WYG_001-121b>¶
大槩也或併胥顧謝家二泖為三泖按二泖在縣東南¶
一陂澤耳與三泖相望七十里其説非也¶
　¶
　¶
　¶
　¶
　¶
　江南經畧卷一下¶
