# -*- mode: mandoku-view; -*-
#+TITLE: 江南經略
#+DATE: 2015-08-24 23:02:54.903024
#+PROPERTY: ID KR3b0018
#+PROPERTY: BASEEDITION WYG    
#+PROPERTY: JUAN 卷三上
<pb:KR3b0018_WYG_003-1a>¶
欽定四庫全書¶
　江南經畧卷三上¶
　　　　　　　　　　　　明　鄭若曾　撰¶
<pb:KR3b0018_WYG_003-2a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-2b>¶
　　常熟縣總論¶
常熟在府城北九十里滄海環其東長江亘其北尚湖昆承¶
陽城諸湖滙其西南乃四通八達之區也嘉靖癸丑至乙夘¶
三歳之間倭冦至者殆無寧月犯白茆港千步涇者各一犯¶
三丈浦者二犯許浦福山港及城下者各五其餘往來分合¶
小小紛擾不可勝計常熟之受禍慘矣今之議者孰不曰常¶
熟者蘇州之北門也太倉嘉定者蘇州之東門也門户固則¶
堂奥自安故設備以吳淞江為先劉河次之七鴉又次之白¶
<pb:KR3b0018_WYG_003-3a>¶
茆乂次之福山又次之愚謂不然嘉太二地蘇州之東門也¶
誠哉是言矣常熟豈特為蘇州之北門而已哉舍蘇松常鎮¶
四郡之關繫莫有先焉何哉盖長江者留都之門户也蘇松¶
有海防之寄常鎮有江防之寄皆止一靣耳常熟枕江帶海¶
獨兼二者之防比他邑為難且當長江入海之口海冦若溯¶
江窺留都阻運道必先由此則其關繫之大又在常鎮濱江¶
諸邑之上備常熟乃所以控江之上游控江之上游乃所以¶
䕶留都為運道計也此豈可與太倉嘉定例論而謂其為一¶
<pb:KR3b0018_WYG_003-3b>¶
郡之所繫哉如若曽之見督軍務者不當以常熟視常熟¶
而以留都運道視常熟不當以𤓰儀之第二關為江防之¶
要而以常熟海門之第一關為江防之要水兵陸兵之設¶
該縣為首重焉次嘉定次太倉將秩之尊兵額之衆軍餉¶
之多不敢忽易而反居吳淞江之上夫然後可也¶
　　常熟縣境考¶
常熟古吳地吳王夫差嘗於此築石城吳地志云吳王擇虞¶
山北麓以石甃城為游樂之所今縣北五里許有石城里(唐/鄭)¶
<pb:KR3b0018_WYG_003-4a>¶
(都官詩有石城昔為莫愁鄉句指此有其地又有扈城世𫝊/吳王游樂石城建離宫扈蹕故名今  扈城邨  越絶書又)¶
(云石城在/靈巖山)漢時為㑹稽郡吳縣有虞鄉吳黄武時常置虞農¶
都尉於此晉太康四年始建為海虞縣咸康七年割海虞北¶
境置剡朐利城三縣為東海郡割西北境沙中置南沙屬晉¶
陵郡梁大同六年改南沙為常熟縣以土壤膏沃而名(楊/備)¶
(詩有歳歳多/收常熟田句)隋開皇九年廢信義郡并所領海陽前京信¶
義海虞興國南沙入焉治南沙城又廢晉陵郡置常州常¶
熟割入蘇州唐武徳七年移於海虞城即今縣治元元貞¶
<pb:KR3b0018_WYG_003-4b>¶
二年以户口計例陞為中州國朝洪武二年復為縣𢎞¶
治十年割本縣雙鳯鄉與崑山嘉定地置太倉州云¶
　廣九十里袤一百里東至甘草浦抵大海一百四十里西至¶
　常州府江陰縣界四十里南至長洲縣界四十里北至福山¶
　港抵大江四十里東南至崑山縣界花瀆口五十里東北至¶
　許浦七十二里至崑山縣界浪港浦一百十里西南至常¶
　州府無錫縣界五十里西北至江隂縣界谷瀆港六十里¶
　　常熟縣城池考¶
<pb:KR3b0018_WYG_003-5a>¶
常熟縣城唐武徳初始遷虞山下周二百四十步髙一丈厚¶
四尺列竹木為柵宋建炎間知縣李闓之始建五門東曰行¶
春西曰秋報南曰承流北曰宣化東北曰介福元至正十一¶
年築土城周一萬四千八百四十丈十六年張士誠據蘇州¶
以常熟為要害更甃以磚周九里三十步高二丈二尺厚一¶
丈二尺最為完固國朝永樂中歳大祲民乏食中夜盜城磚¶
以易食知縣栁敬中慮變聽其毁而不之禁城日以廢嘉靖¶
癸丑倭寇突至居民驚走莫之敢攖主簿李宗明率衆丁捍¶
<pb:KR3b0018_WYG_003-5b>¶
之賊被挫而退自是始議建城知縣王鈇興工卜築賊頻攻¶
擾且戰且築越數月而工竣倥偬經營勞費大倍於常云¶
　城¶
　　週圍一千六百三十六丈高二丈四尺厚一丈二¶
　　尺有竒¶
　池¶
　　城内外皆有濠外廣於内即有事變未可以易涉¶
　　也西北枕山而築無所事於池塹¶
<pb:KR3b0018_WYG_003-6a>¶
　門¶
　　陸門七座南曰翼京北曰鎮海曰望洋西曰阜成¶
　　東曰賔暘曰迎春西北曰虞山水闗五座¶
　敵臺¶
　　五十二座虞山門外另築大者一座¶
　雉堞¶
　　凡四千八百三十二垜¶
　　　按常熟之城西北枕跨虞山山高城卑殊失地¶
<pb:KR3b0018_WYG_003-6b>¶
　　　勢雖有敵臺一座在山腰間以䕶西門而孤懸¶
　　　在外兼不高聳且西偏城垣一帶失之狹隘似¶
　　　宜於敵臺加高丈餘闢濶數丈餘城身再加增¶
　　　益更於城外曠野之處添設敵臺幾座庶我兵¶
　　　便於登守易於策應而寇不敢近城矣¶
<pb:KR3b0018_WYG_003-7a>¶
¶
<pb:KR3b0018_WYG_003-8a>¶
　　常熟縣備寇水陸路考¶
　東通溟渤¶
　　　其道有二由五衢沈家市東浮白茆以出於海¶
　　　或由沈家市收唐市而至直塘或由支塘而至¶
　　　直塘皆從七浦塘以出海者皆東路也白茆出¶
　　　海在本縣地方道之正者也七浦塘出海乃假¶
　　　道於太倉道之間者也¶
　南距長洲¶
<pb:KR3b0018_WYG_003-8b>¶
　　　其道有三見長洲縣水陸路考¶
　東南抵太倉崑山二境¶
　　　太倉之道有二見太倉州水陸路考¶
　　　崑山之道有三見崑山縣水陸路考¶
　西南與無錫為界¶
　　　其道有二由華蕩廟橋野菱蕩歴大成橋太平¶
　　　九里邨華市新塘而至無錫之北門者其西南¶
　　　路也由廟橋野菱蕩歴宛山蕩口楊樹大橋百¶
<pb:KR3b0018_WYG_003-9a>¶
　　　瀆以至無錫之南門者其南路也二者皆水道¶
　　　也皆道之正者也非間道也¶
　西北與江陰為界¶
　　　其道有三由山塘涇歴蘇茅長壽横塘竹塘華¶
　　　市而至江隂之南倉者其西南路也由華蕩廟¶
　　　橋野菱蕩歴大成橋太平九里邨華市新塘從¶
　　　無錫之北門高橋青暘蔡涇閘以至於江隂者¶
　　　其南路也由山塘涇歴六原楊尖出大成橋而¶
<pb:KR3b0018_WYG_003-9b>¶
　　　偃道無錫以至於江隂者其西路也西南路乃¶
　　　人之所常行者也其路為近謂之正道南路西¶
　　　路皆迂逺水澁時人少行之謂之間道¶
　　右水陸可通之道凡十有八雖皆常熟之所當防¶
　　然不能一一而設險也惟摘其中之尤要者建寨¶
　　柵剏團營専駐官兵以為守禦之計其餘則惟以¶
　　游兵行哨竒兵設伏輕兵出襲焉斯可矣共計邑¶
　　之險要有七曰福山堡曰白茆港曰許浦曰三丈¶
<pb:KR3b0018_WYG_003-10a>¶
　　浦曰梅李鎮曰吳塔巡司曰唐市詳見各圖説於¶
　　後¶
<pb:KR3b0018_WYG_003-11a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-11b>¶
　　福山險要説¶
福山東通大海北枕揚子江要害甚於白茒葢常熟為¶
蘇之北門福山為常熟北藩重鎮與通州狼山相直境¶
特雄勝實東南控扼之地設防所宜加意云餘詳築堡¶
議¶
　　福山堡城池考¶
福山在常熟縣西北四十里高九十五丈周五里本名¶
覆釜山唐天寳六年改為金鳯後梁乾化三年改今名¶
<pb:KR3b0018_WYG_003-12a>¶
宋時於此建水軍寨國初設有巡檢司嘉靖甲寅倭警¶
巡按御史孫公慎建議設堡命常熟知縣馮舜漁江陰¶
主簿曹廷慧督工興築¶
　城¶
　　週圍三里¶
　　福山築堡議¶
福山堡即宋之水軍寨也常熟為郡之北門福山在縣¶
西北四十里與通州狼山相望居民可二千餘家海艘¶
<pb:KR3b0018_WYG_003-12b>¶
江舸多集焉素稱雄鎮是福山又常熟之北門也邇年¶
倭冦每以此為捷徑其地舊雖設有巡司勢莫能支嘉¶
靖甲寅臺臣建議築堡設把總指揮統水兵在江巡哨¶
府縣官統陸兵在鎮屯守可謂宻矣然冦犯本港須自¶
三爿高家縣後以至三沙然後西至本港則三沙之防¶
守尤所當重也此皆目前權宜之術而非經久之規也¶
必須奏分蘇州一所官軍常川住劄如吳淞江事例方¶
為長策耳又按五代錢氏據江南時創開江營都水使¶
<pb:KR3b0018_WYG_003-13a>¶
募水卒以通水利號曰撩淺又於港浦要害處置閘啓¶
閉而國賴富强今能修復其制閘可以阻海舶之長驅¶
而所募之卒撩淺之日少團練之日多一有不虞官兵¶
鄉兵互相策應兵農兩利之道莫善於此¶
　　福山堡兵防考¶
國初循舊制設水寨命蘇州太倉二衞分遣百户一員¶
領兵更畨駐劄撥兵船巡邏江中盜賊近議設把總指¶
揮一員統領陸兵五百人在堡屯守更有守港兵船分¶
<pb:KR3b0018_WYG_003-13b>¶
哨江中及崇明各沙¶
<pb:KR3b0018_WYG_003-14a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-14b>¶
　　白茒港險要説¶
白茒港口西距縣治九十里東臨大海國朝洪武初本¶
港原設巡檢司天順間因港面水濶倭舶乘東風而上¶
輒抵城下添設官兵立教塲操演為防春之計成化中¶
置營寨官㕔鼓樓軍房七十餘間後又築市屋集商人¶
壯形勢久而漸湮邇因倭寇復撥衞所官軍及游兵把¶
總廣福蒼沙等船水陸防守且建朱家堡於近地較之¶
國初聲勢十倍矣然寇所從入之路必自東北洋乘輕¶
<pb:KR3b0018_WYG_003-15a>¶
舸道三爿高家縣後以至三沙視風汛之順逆以犯福¶
山白茒而犯本港之路則登舟沙其𦂳要門户也若遏¶
之於登舟之東北賊不能登犯本港矣此又拒寇於上¶
游之策也¶
　　濬白茒港議¶
或謂白茒已塞寇舶難入則港可不濬兵可裁革乎曰¶
不然吳中北出之水皆由本港入海其通其塞海隅東¶
偏農夫之苦樂繫焉海隅東鄉賦税之盈縮繫焉必當¶
<pb:KR3b0018_WYG_003-15b>¶
濬而通之俾民樂生乃遏盜之本也或又以港通則引¶
寇為慮曰不然使港而通利也寇可入我兵獨不可出¶
乎夫水利修則兵食足兵食足則不必加賦於民而軍¶
需常給此兵農兩利之道也今水陸官兵四千餘人坐¶
食港口宜倣古屯田之制防春之暇就用之以興工有¶
警則為兵無警則為工奏請於朝大修水利更召各邨¶
貧民給之工食相參而用則在兵也常有王事之勞而¶
無暇為非在官也常藉諸兵之用不為徒費豈非一舉¶
<pb:KR3b0018_WYG_003-16a>¶
兩得之策耶不然吾恐從亂之民樂於寇變勾引接濟¶
豈直徒費而已哉¶
　　白茒水兵議¶
或問水兵利害何如曰諺不云乎聚兵易散兵難出兵¶
易收兵難聚而能散出而能收斯之謂善將今之水兵¶
皆召募無賴之徒烏合之衆何惑乎用之則不得其力¶
散之則轉而為盜也如愚見似宜就用土著之兵如在¶
白茒也即以白茒近地之民充白茒把港之兵仍以白¶
<pb:KR3b0018_WYG_003-16b>¶
茒大户之有才力者領之重其責任優其事權隆其體¶
貎嚴其賞罰照現在水兵之數而給之工食常以一半¶
在田一半在船分畨出哨無事則耕作操練遇警則一¶
鼓而集合力而戰夫其生長於此則習知地利而無水¶
土不服之患室家在是則有所顧戀而無退縮逃亡之¶
患首領在是則有所制馭而無跋扈劫奪之患田業在¶
是則又以所得之財為樹藝之本而死守力争豈肯輕¶
棄於敵乎世亂則為兵世治則為農夫是之謂不聚之¶
<pb:KR3b0018_WYG_003-17a>¶
聚不散之散夫是之謂即以其地之民還救其地之難¶
較之以别處之將領四方不相識之人人情事勢順逆¶
難易何如也其法至簡而至易其理至淺而至顯廟堂¶
彚議恐不出此或曰内地險要此法可以行歟曰奚而¶
不可向來團結鄉兵之難行者籍名於官則如僉一重¶
役聴差調而不得寧其家防㸃閘而不得佃其田多無¶
名之費而不得樂其生身既團結於官矣官府以其非¶
召募之兵也不給工食而與不團結者例出海防養兵¶
<pb:KR3b0018_WYG_003-17b>¶
之銀大户如之何而心服小民如之何而用命乎或又¶
曰小小險要此法固可行矣吳淞江劉家河之類哨船¶
以百計水兵以萬計本地之民曾足以充之乎曰利害¶
之闗於一方者以一方之力禦之闗於一邑者以一邑¶
之力禦之闗於一郡者以一郡之力禦之吳淞劉河七¶
鴉福山之類乃闗繫一郡之利害信非可禦以一方之¶
力也然若此之類有限若以土著之民為主而用沙耆¶
民沙船沙兵輔之港口豈有不固而賊舟豈有能入者¶
<pb:KR3b0018_WYG_003-18a>¶
哉或又曰若而言耆民與土著之兵既給工食又蠲其¶
海防養兵之税不亦過乎曰不然法欲圓活若拘則方¶
而不行矣且如白茒地方該户若干田若干海防銀若¶
干養兵銀若干扣除其數與該地耆民自計之兵之有¶
田者查其應納之數與工食相凖否乎凖則免之無給¶
也亦無徵也否則損之益之兵之無田者現查應出人¶
户之銀或取而給之或令其對支其有生於本地而不¶
願為兵者但照常出海防養兵之銀交納耆民而止矣¶
<pb:KR3b0018_WYG_003-18b>¶
耆民任其勞官府執其權専察耆民徇私侵漁之弊夫¶
是之謂以一方之食養一方之兵以一方之兵支一方¶
之患費民而民無不甘勞民而民無不服不此之務而¶
惟憂食之不足嚴刑以徵科未見其可也¶
　　巡司弓兵議¶
策水兵之大要無踰練土著矣猶有議焉者則巡司之¶
弓兵也東南巡兵不下數千餘彼盡給有工食也舊皆¶
傍司之積棍承當徭戸既為多科而此輩實不用命孰¶
<pb:KR3b0018_WYG_003-19a>¶
如徵銀在官擇勇而役按月而給之為愈也或謂産鹽¶
之地例當責補鹽課此似戾之不知徭户每兵編銀十¶
兩兵自取則多至二十兩有零矣今令每一兵上銀十¶
二兩以十兩八錢給兵工食餘一兩二錢充補船鹽之¶
費民稱便而課可充兩利之術也練弓兵之法當與練¶
土著同月一合操¶
　　白茒港寨兵防考¶
白茒寨在常熟縣東北九十里海口天順五年鎮守都¶
<pb:KR3b0018_WYG_003-19b>¶
指揮使翁紹宗奏置每春夏蘇州衞分撥指揮一員千¶
户二員百户四員領軍四百人至此操練備倭至冬初¶
過小陽汛撤還本衞又立教塲一區為演武之地成化¶
十八年都指揮使郭鎔設立備倭軍營二十一年又添¶
造官㕔鼓樓軍房七十餘間正徳十六年重濬白茒俱¶
遷建新開河口近因寇患現撥衞所官軍游兵把總及¶
廣福蒼沙等船水陸共四千餘人在港防守¶
<pb:KR3b0018_WYG_003-20a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-20b>¶
　　許浦險要説¶
許浦在縣東北七十里即宋之水軍寨也國初改為巡¶
檢司其地東通大海北枕揚子江要害與白茒等但宋¶
詳於本港而畧於白茒我朝則反其制何也許浦在宋¶
時為大道故苗劉之變韓世忠提兵勤王李寳奏膠西¶
之捷皆由此入今其壤半嚙於江存者亦漲而為田矣¶
近年島寇屢從此岸陸行至梅李鎮葢避白茒福山兵¶
船之阻而乘我之無備也本港巡司弓兵不足以當之¶
<pb:KR3b0018_WYG_003-21a>¶
寇遂横行擄掠或直搗城下今宜設水兵船於此防禦¶
而團結鄉兵為扼險之計水陸兩利矣¶
　　許浦港兵防考¶
宋時設御前許浦水軍寨在常熟縣東許浦鎮額管官¶
兵一萬二千人分為四軍八將六十二隊其制至為詳¶
宻元仍其制為許浦通事漢軍萬户府我朝改為巡檢¶
司弓兵單弱不足以遏寇衝所宜添設兵船控扼并團¶
練鄉兵守禦斯為得計耳¶
<pb:KR3b0018_WYG_003-22a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-22b>¶
　　三丈浦險要説¶
三丈浦在縣治西北八十里北通大江迤西二里即黄¶
泗浦也與通州對境販私鹽者絶江往來舊設巡司在¶
焉黄泗浦土疎善崩屢濬屢塞邇年島寇俱假三丈浦¶
出没乙夘賊嘗於此為巢穴而無錫洞庭之賊皆道此¶
出江兵備叅政任公環殱賊於此者再賊乃遁去後有¶
司築土壩使不得直搗然而農田從此病矣萬一賊自¶
通州乗風直搗於此雖曰伊邇楊舍鄰援可望恐難恃¶
<pb:KR3b0018_WYG_003-23a>¶
也須詰戎兵以防不軌決壩堰以溉農田兩利之䇿不¶
可一日而不講者也¶
<pb:KR3b0018_WYG_003-24a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-24b>¶
　　梅李鎮險要説¶
梅李鎮在縣治東北三十六里(五代時吳越錢氏遣二/將梅世忠李開山戍此)¶
(以防江因取二姓以/名鎮或誤稱梅里)又東北為許浦東南為白茒西北¶
為福山道里適中之地常熟東北諸水莫大於許浦賊¶
常由此而入往年賊首劉鑑自許浦入寇據梅李以為¶
巢穴進攻縣城而白茒福山諸賊時相約會葢進易以¶
攻退易以走賊常得勝策而我輒為所憊不能先據地¶
利故耳為今之計莫若屯戍官兵於此有警則分畨䇿¶
<pb:KR3b0018_WYG_003-25a>¶
應當留一半不動賊若來犯我常得以逸待勞之策必¶
不能直抵城下且斷白茒福山諸賊使不得潜通往來¶
尤可以殺賊合蹤之勢也¶
<pb:KR3b0018_WYG_003-26a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-26b>¶
　　吳塔險要説¶
吳塔在縣南盡處與長洲縣分界尚湖華蕩居其西北¶
蠡口居其西南其南則為入蘇大道華蕩蠡口皆可通¶
無錫而蠡口尤捷往年賊自無錫而來北入三丈浦賊¶
巢嘗由此道而掠洞庭兩山之賊過齊門去者亦此道¶
也葢當西南二面之衝非直小小險要而已況平時鹽¶
盜出没無常徒以一巡司轄之弓兵為數幾何而可當¶
此大任耶須特設官兵一枝於此屯戍而弓兵之額比¶
<pb:KR3b0018_WYG_003-27a>¶
舊倍其名數其策可行也¶
<pb:KR3b0018_WYG_003-28a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-28b>¶
　　唐市險要説¶
唐市在縣治東南三十里(舊名尼/涇市)南與崑山連壤二縣¶
往來必由之道也賊自南來流突北行此為要衝不可¶
以不備其北雖有朱家堡然去昆承湖口已逺但可以¶
備白茒流突之賊殊非為縣城藩籬之意必添設官兵¶
一枝於此屯戍與崑山斜堰兵船互為聲援庶可以遏¶
賊之衝而賊不敢北出矣¶
　　常熟縣巡司(弓兵烽堠附/)¶
<pb:KR3b0018_WYG_003-29a>¶
白茒巡司¶
　在常熟縣東北九十里抵海國朝洪武初置設弓兵¶
　四十名往來巡邏所屬烽堠十一座¶
　　　白茒港口　　新河　　　　北港¶
　　　金涇　　　　唐浦　　　　舊衙前¶
　　　雙浜　　　　義塘　　　　長毫¶
　　　支塘　　　　河舍¶
　　　　每堠另設瞭守弓兵五名¶
<pb:KR3b0018_WYG_003-29b>¶
黄泗浦巡司¶
　在常熟縣西北八十里抵揚子江設弓兵四十名往¶
　來巡邏所屬烽堠十座¶
　　　顧沙港　　　洋抝　　　　黄泗浦港西¶
　　　新莊港　　　奚浦港　　　西洋浦¶
　　　黄港　　　　小陳浦　　　黄泗浦港東¶
　　　三丈浦¶
　　　　每堠另設瞭守弓兵五名¶
<pb:KR3b0018_WYG_003-30a>¶
福山港巡司¶
　在常熟縣西北四十里北抵揚子江東抵海設弓兵¶
　四十名往來巡邏所屬烽堠十座¶
　　　墅橋　　　　新婦　　　　陳浦¶
　　　福山港口　　頂山　　　　龍王¶
　　　曹橋廟　　　曲塘　　　　興福¶
　　　興塘涇¶
　　　　每堠另設瞭守弓兵五名¶
<pb:KR3b0018_WYG_003-30b>¶
許浦巡司¶
　在常熟縣東北七十里宋時為水軍寨國朝洪武二¶
　年改為巡檢司北抵揚子江東抵海設弓兵四十名¶
　往來巡邏所屬烽堠十五座¶
　　　青墪　　　　大𢎞　　　　衙後¶
　　　耿涇　　　　九里　　　　尚墅¶
　　　陶舍　　　　丁涇塘　　　雙廟¶
　　　四叉　　　　低壩　　　　徐港¶
<pb:KR3b0018_WYG_003-31a>¶
　　　十里程　　　勝法　　　　海洋塘¶
　　　　每堠另設瞭守弓兵五名¶
　　常熟縣倭患事蹟¶
洪武七年甲寅¶
　八月倭犯海濱¶
永樂二年甲申¶
　四月對馬岐倭寇海濱¶
嘉靖三十二年癸丑¶
<pb:KR3b0018_WYG_003-31b>¶
　正月賊入福山港登劫知縣王鈇帥官兵擊走之¶
　　十六日賊船六隻從東海而來入福山港登岸劫¶
　　殺至殿山橋而還十七日復自吳橋至劉菩薩堂¶
　　焚劫煙焰不絶十八日知縣王鈇先遣耆民徐泰¶
　　等潜師劫營十九日親率主簿李宗昭家丁兵勇¶
　　與賊戰於尚墅賊大敗走宗昭家丁李安戰殁於¶
　　陣主簿馬希鸞復邀賊於中途擊敗之適長洲縣¶
　　縣丞林錡承府檄率兵來援分道追逐二十一日¶
<pb:KR3b0018_WYG_003-32a>¶
　　賊棄二舟遁¶
　閏三月賊首鄧文俊等分掠縣境¶
三十三年甲寅¶
　四月賊酋劉鑑入白茒港據梅李鎮為巢¶
　　先是福山三丈浦許浦金涇唐浦凡沿江港口賊¶
　　舟無處不充斥官兵憊於奔馳收聚城下十五日¶
　　賊酋劉鑑以巨舟七隻直入白茒港十八日遂進¶
　　掠梅李據為巢穴分劫諸邨鎮無不遍者¶
<pb:KR3b0018_WYG_003-32b>¶
　賊攻縣城¶
　　賊酋劉鑑欲攻縣城先遣其徒偽充乞丐以覘虚¶
　　實官兵擒之因而戒嚴二十二日劉鑑自梅李進¶
　　攻縣之大東門值兵備僉事任公環在縣與知縣¶
　　王鈇出兵禦之賊大敗而去天晚恐賊有伏我兵¶
　　不敢追但屯城麓備不虞夜漏下二十刻賊果至¶
　　見官兵大驚而走二十四日劉鑑復攻大東門俄¶
　　而攻小東門復轉而攻北旱門與北水門鈇皆隨¶
<pb:KR3b0018_WYG_003-33a>¶
　　賊所至敵而却之賊死於矢石者甚衆二十六日¶
　　劉鑑復糾合福山之賊分門攻圍日夜鏖戰不絶¶
　　鈇多方捍禦城得不破¶
三十四年乙夘¶
　四月賊入福山港遂犯縣城¶
　　十二日江北張涇之賊至福山港擄耆民船二十¶
　　餘隻十三日賊船至者尤衆官兵不能支皆散走¶
　　十四日賊薄縣城流矢斃其劇酋二人遂去¶
<pb:KR3b0018_WYG_003-33b>¶
　兵備副使任公環大敗三丈浦之賊¶
　　先是賊屯三丈浦者勢甚猖獗且易官軍不為備¶
　　兵備任公環陰部署主客官兵以進保靖兵素驍¶
　　勇為賊所忌公命應襲彭守忠為中哨易衣幟賊¶
　　不知也太倉沙耆民為右翼知縣王鈇為左翼公¶
　　躬擐甲胄激勵三軍我兵皆踴躍思奮争先進攻¶
　　賊遂大敗逐北至奚浦斬首二百三十五級生擒¶
　　五十餘人獲其舟二十七艘而我兵不損一人自¶
<pb:KR3b0018_WYG_003-34a>¶
　　用兵以來陸戰全捷未有若此者也¶
　五月知縣王鈇致仕叅政錢泮禦賊於上塘港口死¶
　之¶
　　十三日賊首楊二率賊衆千餘人自崑山縣石牌¶
　　頭入縣境不焚掠惟擄鄉民以張聲勢歴唐市蘇¶
　　家尖梅李福山欲擄船出江不得去屯於本港二¶
　　十二日陸涇壩敗遁之賊分為二支一由崑山一¶
　　由陽城湖至縣境賊之在崑山者又分為三支一¶
<pb:KR3b0018_WYG_003-34b>¶
　　由黄昌涇一由新塘一由平莊田至縣境皆與三¶
　　丈浦賊合時三丈浦之賊既為任公環所敗勢已¶
　　孤弱得福山等諸賊遂復猖獗欲攻縣城知縣王¶
　　鈇與鄉宦致仕叅政錢泮誓欲滅之二十四日親¶
　　督水兵船邀擊賊於上塘港口賊伏不動潜令其¶
　　徒裝飾避賊鄉民求輔官兵為援官兵方共惜之¶
　　賊度其已入陣中倐爾起鬭官兵前後受敵遂驚¶
　　潰鈇與泮猶督戰不已遂皆被殺¶
<pb:KR3b0018_WYG_003-35a>¶
　六月兵備副使任公環復大敗三丈浦之賊¶
　　三丈浦之賊既殺知縣王鈇聲勢愈熾無錫太湖¶
　　之賊又與之合遂肆掠無忌初六日兵備任公環¶
　　督同知王如瓉率沙兵民兵進攻之殺其白眉主¶
　　帥一人賊遂大敗稱兵備任公為拚命官人望幟¶
　　即逃¶
　三丈浦賊遁出海太倉州知州熊桴把總劉堂追擊¶
　敗之¶
<pb:KR3b0018_WYG_003-35b>¶
　　時賊為副使任公環所撓乃謀去二十三日從柴¶
　　港口遁出海至登舟沙北知州熊桴與把總指揮¶
　　楊尚英州判張大倫圍而攻之賊死無筭俘斬一¶
　　百三十有竒餘賊南遁至吳淞江口復為把總劉¶
　　堂邀擊大敗之生擒其酋急速如郎斬賊首二百¶
　　六十餘級¶
　七月江隂流賊入境¶
　　初三日金涇港許浦共倭賊八百餘人合掠周家¶
<pb:KR3b0018_WYG_003-36a>¶
　　市初九日江陰賊流至許浦與前賊合䑸十四日¶
　　相繼遁去¶
三十五年丙辰¶
　四月賊掠沿江邨市¶
　　初九日賊舟二十一隻自通州入福山港四散流¶
　　劫楊巷方橋王巷花莊西至楊舍一帶地方無不¶
　　被禍而福山之賊為尤甚¶
<pb:KR3b0018_WYG_003-37a>¶
¶
<pb:KR3b0018_WYG_003-38a>¶
　　吳江縣總論¶
吳江界於蘇嘉二郡之間乃運道之要衝吳越之咽喉¶
也天下有變兵自北而南自南而北胥經乎此勢所必¶
争且其地西枕太湖通吳興宜興東濱同里諸湖通松¶
江吳淞江口四通八達無適而非鹽盜之藪無適而非¶
敵鬭之塲腹内諸邑兹其最難守禦者故國初設巡檢¶
司各邑皆不過二三而吳江一縣獨至於八其意可稽¶
已所轄五百六十二里皆水限隔匪舟弗行民善於水¶
<pb:KR3b0018_WYG_003-38b>¶
戰邨舫漁艇一呼而集動以千計譟進追賊其駛如飛¶
風帆不及也往年倭寇至吳所憚者惟若屬八戰八捷¶
(曰青陽港曰錢田曰石湖曰鶯脰/湖曰唐湖曰太湖曰木瀆曰汾湖)所可憾者貪餌縱賊¶
賊每每以是脱去操捨誅宥之權不在有司而在水兵¶
之掌握策斯下矣¶
　　吳江縣境考¶
吳江縣在郡城東南四十五里舊吳縣松陵鎮也五代¶
梁開平三年分吳縣地置吳江縣吳越王錢鏐於此立¶
<pb:KR3b0018_WYG_003-39a>¶
南北兩城防遏使所元元貞二年以户口計例陞為中¶
州國朝洪武二年復為縣管里五百六十有三¶
　廣一百七十三里袤一百六十二里東至松江府華¶
　亭縣界八十里西至太湖口十五里南至浙江嘉興¶
　府嘉興縣界五十四里北至長洲縣七里橋界七里¶
　東南至浙江嘉興府秀水縣界七十里西南至浙江¶
　湖州府烏程縣界九十里東北至長洲縣姚城江界¶
　三十里西北至吳縣靈巖鄉界三十里¶
<pb:KR3b0018_WYG_003-39b>¶
　　吳江縣城池考¶
吳江縣城梁開平間吳越王錢鏐築後廢宋嘉祐二年¶
知縣裴煜復建南北二門元至正十二年知縣扎雅進¶
重建北門十六年張士誠據吳遣將營築城垣高二丈¶
八尺厚一丈五尺周五里二十七步陸門四水門四各¶
以方名國朝成化元年知縣陳堯弼重建城樓邑當衝¶
要舊城卑而難守嘉靖三十三年島寇為患知縣楊芷¶
力勸士民捐資聘寺丞吳淓等重築之視舊高厚各增¶
<pb:KR3b0018_WYG_003-40a>¶
三尺三十六年知縣曹一麟復陶甓覆其面由是城益¶
完固云¶
　城¶
　　週圍長一千八十四丈五尺凡五里二十七步高¶
　　三丈一尺厚一丈八尺¶
　池¶
　　深一丈濶十丈¶
　月城¶
<pb:KR3b0018_WYG_003-40b>¶
　　凡四座¶
　門¶
　　陸門六座水闗三座¶
　敵樓¶
　　二座¶
　敵臺¶
　　二十六座¶
　舖舍¶
<pb:KR3b0018_WYG_003-41a>¶
　　四十三座¶
　雉堞¶
　　三千二百二十二垜¶
　羊馬牆¶
　　一千八十四丈五尺¶
　　　按呉江之民素尚儲粟家無巨細皆有數月之¶
　　　糧且城中多富貴之家人煙蓊鬱心力齊備設¶
　　　有警急守禦何難之有但水澤所鍾城小可灌¶
<pb:KR3b0018_WYG_003-41b>¶
　　　須以水兵船四郊堵截力捍而禦防之勿容寇¶
　　　逼城下則灌城之計可以無虞設有危迫凡水¶
　　　兵父母妻子悉召置城中一使無内顧之憂一¶
　　　寓牽制之意使盡其死命即所患在貪餌縱賊¶
　　　也下令有此必誅蔑不勝矣¶
　　吳江水兵議¶
七縣水兵惟吳江為最乃島寇之所深畏也近年官府¶
不分功能高下混給工食以致吳江者亦不堪用葢吳¶
<pb:KR3b0018_WYG_003-42a>¶
江四面阻水西枕太湖使船本其所長嘉靖三十三年¶
初報在官皆精悍捷給之徒大舟用二十五人小舟用¶
三四人篙手與揺櫓盪槳者首尾相應行使如飛遇賊¶
舟之大者則以小船誘渡其人而傾覆之遇賊小舟則¶
以十四五篙手齊鑿而沈之賊人逺來不過奪船深入¶
而已船之輕捷不如也不過驅土民撑駕而已人之齊¶
截不如也其始也水鄉大户親統率之其後因差人統¶
領尅工食奪功次真正有名之兵不樂於用所用者皆¶
<pb:KR3b0018_WYG_003-42b>¶
次身無用之窮民其弊至於行劫而吳江水兵遂為官¶
府所惡一切裁革矣若曽聞之吳江人云水兵隊長總¶
出盛二盛六之下其次為董介凌雲亦合縣水兵之所¶
推服葢家業既饒武藝又精故也今誠得若而人委以¶
選水兵之寄就令之總領則船隻器械俱不必官給之¶
而鄉間上等之兵無不踴躍而出矣攻守何患於無功¶
乎¶
<pb:KR3b0018_WYG_003-43a>¶
¶
<pb:KR3b0018_WYG_003-44a>¶
　　吳江縣備寇水陸路考¶
　東距華亭¶
　　　其道有二由勝墪黎里周莊金澤而繞出澱山¶
　　　湖泖湖之南者其南路也由同里湖或夾浦塘¶
　　　東北行至楊扇入澱山湖泖湖者其北路也二¶
　　　者皆水路也皆謂之間道也¶
　南抵嘉興¶
　　　其道有三由舊驛前南行歴平望王江涇而至¶
<pb:KR3b0018_WYG_003-44b>¶
　　　嘉興府之北門者乃驛路也所謂浙河是也萬¶
　　　一道梗則由同里黎里東南行可以繞至嘉興¶
　　　府之東門或由爛溪三都西之西南而行可以¶
　　　繞至嘉興府之西門二者皆水路也驛路道之¶
　　　正也水路乃道之間者也¶
　西枕太湖¶
　　　其出湖之口有三西北曰栁胥西南曰簡邨其¶
　　　一則西郊也三口相去不逺刁斗相聞烽火相¶
<pb:KR3b0018_WYG_003-45a>¶
　　　望若設水兵船張掎角協力維䕶則湖寇自不¶
　　　能犯¶
　北抵吳縣¶
　　　其道有三見吳縣水陸路考¶
　東北與長洲為界¶
　　　其道一見長洲縣水陸路考¶
　東南與嘉善為界¶
　　　其道有二由舊驛前南行歴平望王江涇之南¶
<pb:KR3b0018_WYG_003-45b>¶
　　　而東行以抵嘉善縣治者其南路也由同里黎¶
　　　里東南行而繞至於嘉善者其東路也南路道¶
　　　之正也東路乃道之間者也¶
　西南與湖州為界¶
　　　其道有二由平望西行歴震澤烏鎮而至湖州¶
　　　之烏程者其南路也乃驛路也道之正者也由¶
　　　太湖西南向一帆至湖州之歸安烏程長興者¶
　　　其西路也乃水路也道之間者也¶
<pb:KR3b0018_WYG_003-46a>¶
　　右水陸可通之道凡十有六雖皆吳江之所當防¶
　　然不能一一而設險也惟摘其中之尤要者建寨¶
　　柵剏團營専駐官兵以為守禦之計其餘亦惟以¶
　　游兵行哨竒兵設伏輕兵出襲焉斯可矣計邑之¶
　　險要有八曰夾浦南曰平望曰鮎魚口曰簡邨曰¶
　　同里曰汾湖曰爛溪曰震澤鎮詳見各圖説於後¶
<pb:KR3b0018_WYG_003-47a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-47b>¶
　　夾浦南險要説(夾浦北險要另/見長洲縣圖説)¶
夾浦在縣治北一十里乃呉淞江之上源也太湖之委¶
流也東行二百六十里至吳淞所以入於海賊若自吳¶
淞江而來南犯吳江北犯長洲此為分蹤要衝或寇入¶
太湖欲東出海而由鮎魚口𤓰涇港以來亦自夾浦橋¶
而出乃往來必經之道也況為運河闗隘賊若據此則¶
本縣與郡城聲援不相接矣故必設兵一枝屯守於此¶
而後可或曰守夾浦孰與守陳湖曰陳湖逺在於東北¶
<pb:KR3b0018_WYG_003-48a>¶
散漫無統此地湖水東出洶湧深濶賊擄舟横渡水兵¶
夾攻豈能直達乎若夾浦不守則長驅而下難於控制¶
乙夘石湖之患可鑒也¶
<pb:KR3b0018_WYG_003-49a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-49b>¶
　　平望險要説¶
平望在縣治東南四十五里乃浙直之咽喉也松陵以¶
南險要無踰於此舊築城堡以扼賊衝亟宜修復而更¶
設官兵屯守庶為至計餘詳築堡議¶
　　平望築堡議¶
平望為浙直要衝宋元以前或置寨或團結偽吳張士¶
誠嘗築城於此鞏固縣城極為有見今之議者但謂宜¶
守勝墪不知平望實控制嘉湖二路若棄而不守使賊¶
<pb:KR3b0018_WYG_003-50a>¶
得為駐足之地闖入腹中我兵列屯置守反在於外非¶
計也故必修復舊城屯重兵以扼賊衝更設兵勝墪以¶
為聲援庶幾賊不敢深入耳或引唐湖之捷以證勝墪¶
之當重不知唐湖雖險東西支路甚逕難於隄防向來¶
細民恡於用財有司阻於浮議故謂城不可復非確見¶
也¶
　　平望兵防考¶
宋時設平望寨在呉江縣東南平望鎮團結鄉兵上軍¶
<pb:KR3b0018_WYG_003-50b>¶
一百四十四名保伍中取充三工籍一亦名義兵嵗以¶
十月聚教至正月終散制誠善也所宜修復城堡屯兵¶
防禦以扼浙直之衝乃為上策耳¶
<pb:KR3b0018_WYG_003-51a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-51b>¶
　　鮎魚口險要説¶
鮎魚口在太湖之北距縣治十八里南受太湖北流滙¶
為齾塘又北過五龍橋入吳縣界為盤門運河為古塘¶
口入長洲縣界為澹臺湖與運河合賊若自郡城走吳¶
江必自五龍橋出齾塘或從太湖或從古塘而鮎魚口¶
乃必由之道也須設水兵於此與吳縣之五龍橋本縣¶
之夾浦橋兵船互為策應則舟師之長技捷於島寇百¶
倍賊必不敢入湖而犯縣治矣¶
<pb:KR3b0018_WYG_003-52a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-52b>¶
　　簡村險要説¶
簡邨在縣治西南數里濱於太湖太湖之南有簡邨巡¶
檢司縣之一都二都四都十九都皆𨽻焉北至鮎魚口¶
南至震澤鎮西郊之外迤北湖面亦其所轄縣本濱湖¶
汪洋三萬六千頃何所抵極萬一倭寇得入其為縣城¶
之害不淺矣須設官兵一枝屯守於此南與巡司相為¶
聲援北與栁胥西郊水兵相為掎角是固保松陵之要¶
策也¶
<pb:KR3b0018_WYG_003-53a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-53b>¶
　　同里險要説¶
同里在縣治東十六里(舊名/富里)四面皆湖民居稠宻迺松¶
陵東境之藩籬也賊若自松江而來由三泖澱山湖而¶
至同里實當其衝若自崑山而來由新洋江舟直而至¶
同里亦當其衝向因島寇不至議者漫不之及不知賊¶
計多譎萬一有為間道之謀者由此直搗縣治四面兵¶
船救援弗及地方危矣須設水兵一枝於此雜以巡司¶
弓兵朝夕訓練俾與長橋巡司互為聲援不獨禦寇亦¶
<pb:KR3b0018_WYG_003-54a>¶
弭鹽盜之一策也¶
<pb:KR3b0018_WYG_003-55a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-55b>¶
　　汾湖險要説¶
汾湖(一名分湖以其分屬吳江/縣及浙之嘉興縣故名)在縣治東南六十里界¶
浙直之間東通三泖西接勝墪水澤所鍾號為難控雖¶
有巡司轄之然半屬嘉興禦南方之鹽盜已云煩劇況¶
東出章練塘西通泖湖賊寇若自松江而來此實一大¶
道也巡司力薄何能禦之宜設官兵屯守¶
<pb:KR3b0018_WYG_003-56a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-56b>¶
　　爛溪險要説¶
爛溪在縣治西南十八里北連鶯脰湖為蘇嘉湖三府¶
之界諸水之所會也其地頗類汾湖而受害過之葢烏¶
鎮為湖州望鎮賊所歆慕而爛溪之南實抵烏鎮之北¶
柵故甲寅之亂賊寇屢進屢退於此苦於無兵任其擄¶
掠舊設巡司於此國朝永樂間移置嚴墓邨控禦長策¶
失之久矣必須修復而更設官兵以守之可也¶
<pb:KR3b0018_WYG_003-57a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-57b>¶
　　吳江縣巡司(弓兵數附/)¶
長橋巡司¶
　在吳江縣東二里松陵驛東設弓兵四十名往來巡¶
　邏¶
簡邨巡司¶
　在吳江縣東南十五里充浦設弓兵四十名往來巡¶
　邏¶
因瀆巡司¶
<pb:KR3b0018_WYG_003-58a>¶
　在吳江縣東南一百里吳漊邨設弓兵四十名往來¶
　巡邏¶
震澤巡司¶
　在吳江縣西南九十里震澤鎮設弓兵四十名往來¶
　巡邏¶
平望巡司¶
　在吳江縣東南四十五里平望鎮設弓兵四十名往¶
　來巡邏¶
<pb:KR3b0018_WYG_003-58b>¶
汾湖巡司¶
　在吳江縣東南六十里蘆墟邨設弓兵四十名往來¶
　巡邏¶
同里巡司¶
　在吳江縣東北十六里同里鎮設弓兵四十名往來¶
　巡邏¶
爛溪巡司¶
　在吳江縣西南十八里爛溪鎮永樂間移置縣治東¶
<pb:KR3b0018_WYG_003-59a>¶
　南九十里嚴墓邨設弓兵四十名往來巡邏¶
　　吳江縣倭患事蹟¶
嘉靖三十三年甲寅¶
　四月賊突至夾浦官兵擊走之¶
　　先是吳江知縣楊芷遣飛艦遏賊於吳淞江上游¶
　　是月二十三日賊自崑山沿吳淞江至夾浦水兵¶
　　船逐之大戰於陳湖斬首一十八級生擒二酋賊¶
　　遂還走崑山時賊入寇已數月矣莫敢與之對敵¶
<pb:KR3b0018_WYG_003-59b>¶
　　陳湖捷後吳人始有鬭志¶
　五月賊犯平望知縣楊芷率官兵擊却之¶
　　賊衆五十二人由湖州之烏鎮突入爛溪至平望¶
　　欲迫縣城知縣楊芷令沿塘舉火賊見有備遂奔¶
　　錢田本邑兵圍之困賊三日會夜大雨收兵賊乘¶
　　間奪湖州兵船以遁屠戮甚慘芷射書賊營賊亦¶
　　欵答有不敢相犯之語抵夜芷列熾焚之賊見燒¶
　　營由黎里走泖湖既而復有賊自松江來至東蕭¶
<pb:KR3b0018_WYG_003-60a>¶
　　浙江兵禦之弗利遂進掠黎里同里等邨芷親率¶
　　水兵船躡之與嘉興兵會擊於王江涇擒斬二十¶
　　八人¶
　六月知縣楊芷舉人周大章邀擊賊於石湖勝之¶
　　十一日賊衆三千餘人掠郡城擄舟十二滿載而¶
　　出將歸柘林懼東北兵阻乃出石湖趨吳江知縣¶
　　楊芷舉人周大章生員吳詰率輕舸由𤓰涇港邀¶
　　戰時湖水枯澀賊列伍逆上我兵以鈎鑚搏之斬¶
<pb:KR3b0018_WYG_003-60b>¶
　　首十有六級生擒三十餘人賊懼登火燒橋四望¶
　　芷以賊衆我寡恐夜襲城馳入縣明日賊由支河¶
　　過夾浦進迫縣城會增築城垣工匠兵船蟻集賊¶
　　度不能攻乃燒倉厫數連掠民財而返十四日賊¶
　　餌水兵由平望而去所過焚掠以哨兵躡之斬首¶
　　六級¶
　十二月賊再掠平望¶
　　柘林賊也擄掠而去¶
<pb:KR3b0018_WYG_003-61a>¶
三十四年乙卯¶
　正月賊復至平望兵備參政任公環命知縣楊芷舉¶
　人周大章分督官兵禦擊大敗之賊遁歸柘林¶
　　是月也賊陷浙之崇徳縣擄民船五百餘艘歴南¶
　　潯楊堰至平望六里橋乃十九日也兵備叅政任¶
　　公環伏沙兵將擊之僧兵洩其機沙兵被害及溺¶
　　死者甚衆任公命知縣楊芷及舉人周大章分督¶
　　水兵伏於橋之東西蕩中賊至伏起賊捲幟欲遁¶
<pb:KR3b0018_WYG_003-61b>¶
　　水兵亟擊之斬首一十五級飛礟擊死者二十餘¶
　　人所掠財寳亡失殆盡會新城雨裂城隍廟災恐¶
　　賊棄舟窺城我兵迺遶朱家橋據盛墪以阨之又¶
　　取民間蘆葦稻草焚於兩岸烟燄蔽天賊遂宵遁¶
　副使任公環孫公宏軾知府林公懋舉總兵俞大猷¶
　等大敗賊於勝墪¶
　　賊自嘉興流至平望分道而來一支由太湖爛溪¶
　　南麻一支由張邨黎里出牛腸涇期會於蘇州兵¶
<pb:KR3b0018_WYG_003-62a>¶
　　備副使任公環太倉州知州熊桴本縣知縣楊芷¶
　　禦之於梅堰皆勝之賊乃遁去二十六日賊復從¶
　　嘉興至唐家湖湖水洶湧賊不能渡芷率兵北岸¶
　　阻戰賊駭奔平望奪舟横渡芷令善泅者鑿其舟¶
　　而自屯兵截盛墪斷其隄并布釘板於水底賊不¶
　　敢渡會浙江巡按御史胡公宗憲調遣保靖宣慰¶
　　司彭藎臣彭翼南率兵二千來援副使孫公宏軾¶
　　總兵俞大猷以浙江兵至副使任公環知府林公¶
<pb:KR3b0018_WYG_003-62b>¶
　　懋舉以狼兵至兵威大振賊退屯王江涇明日復¶
　　進至平望彭藎臣為先鋒與諸兵合擊之狼兵首¶
　　殪其渠魁一人賊氣沮捐貲於狼兵求脱不聴東¶
　　西皆阻水官兵南北夾擊之斬首一百餘級轉戰¶
　　至楊家橋又斬首二百餘級逺近稱快更盛墪之¶
　　名曰勝墪是戰也提督都御史周公珫巡按御史¶
　　周公如斗令所在清野賊無所掠&KR1102;腹而戰故我¶
　　兵易於奏捷云¶
<pb:KR3b0018_WYG_003-63a>¶
　四月賊犯縣境巡按御史周公如斗遣兵禦於勝墪¶
　與浙江兵夾擊大敗之¶
　　巡按周公如斗調遣知府林公懋舉總兵俞大猷¶
　　宣慰彭藎臣浙江巡按胡公宗憲調遣副使孫公¶
　　宏軾諸道兵夾擊之斬首三千餘級¶
　五月賊至平望浙直官兵會擊大敗之¶
　　先是永保兵既失利賊遂肆意攻劫一西北入太¶
　　湖犯常州一西南犯嘉杭湖至塘栖二宣慰復失¶
<pb:KR3b0018_WYG_003-63b>¶
　　利賊掠北闗去欲由蘇州出海道經平望浙江巡¶
　　按御史胡公宗憲副使董公士𢎞僉事王公詢以¶
　　浙江兵至副使任公環知府林公懋舉以直𨽻兵¶
　　至夾擊之賊遂大敗走松江至三店官兵邀擊復¶
　　敗之先後斬賊級七百有竒中毒死者千餘人¶
　六月賊復至平望官兵擊却之¶
　　是月初七日賊在杭州擄官航載輜重欲由蘇州¶
　　出海乃北從烏鎮經爛溪抵平望提督都御史周¶
<pb:KR3b0018_WYG_003-64a>¶
　　公珫檄總兵俞大猷擊之戰於烏蕩知縣楊芷率¶
　　兵戰於鶯脰湖皆告捷賊悉衆北向巡按御史周¶
　　公如斗兵備叅政任公環帥官兵據勝墪以禦之¶
　　浙江巡按御史胡公宗憲亦提兵來援賊大懼夜¶
　　從王江涇遁去¶
三十五年丙辰¶
　七月賊掠吳江東南諸鎮¶
　　零賊六十餘人突至牧犢潭歴汾湖周莊所過焚¶
<pb:KR3b0018_WYG_003-64b>¶
　　掠望平湖而去¶
　　　按三年内賊凡數入寇率不得志則清野之效¶
　　　也以飽待饑羣策畢舉賊雖横將焉乘之惟沙¶
　　　兵一弱至今令人扼腕為將者慎毋幾事不宻¶
　　　哉¶
<pb:KR3b0018_WYG_003-65a>¶
¶
<pb:KR3b0018_WYG_003-66a>¶
　　嘉定縣總論¶
嘉定東濱於海南據吳淞江北枕劉家河誠三面受敵¶
之地也寇舶之來也大海渺茫難於收泊以寳山為表¶
識故蘇之寇患惟嘉定受之國初海防舊規原設吳淞¶
江千户所與江東二旱寨各有城堡官軍相為犄角邇¶
年島冦猖獗權以總兵官鎮守所城旱寨則撥軍巡守¶
似為有備但事寧之日恐不免於裁革非久計也如愚¶
見莫若陞吳淞所為衞添設一衞軍額以一把總指揮¶
<pb:KR3b0018_WYG_003-66b>¶
有才力者常川領之陞寳山寨為所設一所軍額以一¶
千户有才力者常川領之或就於太鎮二衞中奏遷一¶
衞於吳淞所止留一衞在州實其軍伍足其芻糧時其¶
訓練如李抱真教澤潞兵稱雄天下豈非東海一長城¶
哉不寧惟是沿海一帶吳淞江之西自吳淞江抵太倉¶
州界三十五里吳淞江之東自老鸛嘴抵上海縣界三¶
十五里隨處可登長驅而入知縣楊旦嘗議以每五里¶
立一營寨每寨闢一教塲精選土兵一百人統以耆民¶
<pb:KR3b0018_WYG_003-67a>¶
四人訓而練之擾而馴之通計土兵一千三百人遇警¶
則併力夾攻首尾相應實常山長蛇之勢也識者偉之¶
使後之人善守而不變賊豈能登岸哉嘉定無患則不¶
惟遏寇上游腹内諸縣受庇多矣太倉華亭上海海濱¶
設險亦將效之是又為鄰邑師也或曰海壖烽堠宻矣¶
奚以寨為曰守墪兵寡僅可傳報不能戰也設寨兵則¶
二十里常有精兵四百人可以追𠞰可以應援矣或又¶
曰使賊衆而我寡如之何曰賊衆若至千人則總兵與¶
<pb:KR3b0018_WYG_003-67b>¶
旱寨將官提兵攻之矣況江灣羅店皆有團營豈専恃¶
此寨兵四百而已乎諺云千兵一陣不如百卒三枝謂¶
其可以合可以分更畨而迭進也其見長矣¶
　　嘉定縣境考¶
嘉定縣在郡城東一百四十里唐時為崑山縣疁城鄉¶
(舊誌云疁城在縣南門外元時築教塲於此得古塚碑/石云唐咸通二年莊府君葬於疁城鄉今名疁塘又以)¶
(避吳越王錢/鏐諱改婁塘)宋為崑山東境安亭春申臨江平樂醋塘¶
五鄉嘉定十年知府趙彦橚奏言崑山為邑十四鄉五¶
<pb:KR3b0018_WYG_003-68a>¶
十二都東西相距幾二百里縣治遷就馬鞍山僻在西¶
北西七鄉與官司相接稍稍循理自縣治東至練祁七¶
十里練祁至江灣又七十里通計一百四十里其間止¶
有相見灣楊林兩寨皆不足倚仗故東七鄉之民憑恃¶
去縣隔絶與官司為敵不奉命令不受追呼請於練祁¶
市添置一縣乃割東境五鄉改安亭為服禮春申為守¶
信臨江為依仁平樂為循義醋塘為樂智置縣治於練¶
祁市名以紀年曰嘉定在宋為上縣元元貞二年以户¶
<pb:KR3b0018_WYG_003-68b>¶
口計例升為中州國朝洪武二年復為縣𢎞治十年增¶
置太倉州割循義樂智二鄉之半𨽻焉¶
　廣八十一里袤五十三里東至海岸四十里西至崑¶
　山縣界三十六里南至松江府上海縣界三十五里¶
　北至太倉州界二十里東南至上海縣界七十二里¶
　西南至上海縣界三十六里東北至海岸四十里西¶
　北至太倉州界三十六里¶
　　嘉定縣城池考¶
<pb:KR3b0018_WYG_003-69a>¶
嘉定縣城宋嘉定十二年知縣高衍孫築土垣嘉熙四¶
年七月為&KR0275;風所壊閏十二月知縣鄭霖重築元至正¶
十六年張士誠據吳遣其將吕珍改築始用磚石周九¶
里為門四東曰晏海西曰合浦南曰澄江北曰朝京東¶
西南各有水門不久圮廢國朝正德間流賊據狼山知¶
縣王應鵬築土牆備之嘉靖十五年知縣李資坤增剏¶
北水門又於其上建樓三楹十九年海寇秦璠王艮等¶
倡亂知縣馬麟增崇土牆三十二年倭人入寇知縣萬¶
<pb:KR3b0018_WYG_003-69b>¶
思謙以土牆難守改甃以甓基廣五丈面濶三丈未完¶
而以擢去東南隅毁於霪雨知縣楊旦繼之次第綜畫¶
重築改置四門各建樓一座易澄江曰宣文合浦曰濟¶
漕朝京曰振武晏海則仍其舊重濬外濠踰年而功成¶
方其築時賊意謂可直搗數肆侵擾二載之間犯境凡¶
五十餘晝爾戈矛宵爾楨杵葢與松江上海縣之城同¶
時並舉而士民協心得不致潰且堅完過之屹然為諸¶
邑之冠君子以為難¶
<pb:KR3b0018_WYG_003-70a>¶
　城¶
　　週圍二千二百六十六丈六尺崇二丈六尺基廣¶
　　五丈面濶三丈¶
　池¶
　　週圍二千二百六十五丈深一丈廣三丈有竒¶
　門¶
　　陸門四座水門三座¶
　敵臺¶
<pb:KR3b0018_WYG_003-70b>¶
　　一十六座¶
　窩舖¶
　　三十四區¶
　雉堞¶
　　二千三百六十九堞¶
　　　按蘇郡諸邑嘉定之城為最葢城身寛濶居民¶
　　　自葢小房於上誠不守之守也且内外金湯掘¶
　　　有品坑可保無虞¶
<pb:KR3b0018_WYG_003-71a>¶
¶
<pb:KR3b0018_WYG_003-72a>¶
　　嘉定縣備寇水陸路考¶
　東瀕大海¶
　　　其道有五由縣東歴羅店月浦吳淞所而至海¶
　　　者其中路也由江東老鸛嘴寳山李家堰一帶¶
　　　皆可以至於海者其南路也由東北境牛角尖¶
　　　太倉界以至海者其北路也三者皆陸行之道¶
　　　也由黄浦東出吳淞江口以入於海或由吳淞¶
　　　劉河適均之間東出黄窪塘以入於海二者亦¶
<pb:KR3b0018_WYG_003-72b>¶
　　　謂之中路皆水行之道也此惟牛角尖為間道¶
　　　其餘皆正道也¶
　西距崑山¶
　　　其道有三由外岡葛隆鎮歴太倉南馬頭而至¶
　　　崑山之東門者其北路也由葛隆鎮蓬閬廟水¶
　　　墟而北者其中路也由方泰外岡安亭車塘而¶
　　　至崑山之東南門者其南路也北路道之正者¶
　　　也中路南路皆道之間者也¶
<pb:KR3b0018_WYG_003-73a>¶
　南接松江¶
　　　其道有四由外岡安亭青浦唐行鎮以至松江¶
　　　之北門或由黄渡盤龍鎮以至上海之西門者¶
　　　皆西南路也由南翔柵橋水陸俱可至上海之¶
　　　北門或由江灣入黄浦而至上海之東門者皆¶
　　　東南路也内惟南翔為正道其餘皆間道也¶
　北抵太倉¶
　　　其道有三見太倉州水陸路考¶
<pb:KR3b0018_WYG_003-73b>¶
　　右水陸可通之道凡十有五雖皆兵防之所當知¶
　　然不能一一而設備也惟擇其中之險要者建寨¶
　　柵剏屯營専駐官兵以為守禦之計其餘亦惟以¶
　　游兵行哨竒兵設伏輕兵出襲焉斯可矣共計邑¶
　　之險要有八曰江東二旱寨(寳山/高橋)曰吳淞所曰黄¶
　　窪曰羅店曰江灣曰婁塘曰外岡鎮曰南翔詳見¶
　　各圖説於後¶
<pb:KR3b0018_WYG_003-74a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-74b>¶
　　江東二旱寨險要説¶
江東旱寨有二一在寳山一在高橋鎮皆國初設兵以¶
備倭者也今廢久矣無人議及此者豈以青南當其前¶
吳淞擁其後而寨兵單弱不足以當利害故耶殊不知¶
江東地饒民殷而守江守浦兵船俱在内地青邨南滙¶
川沙柘林諸堡皆可遏賊於南吳淞江兵船僅可遏賊¶
於北若賊至而南北阻截不能登犯其勢必趨於此蟠¶
據為巢穴藉糧於我内地紛擾此其厲階也甲寅乙夘¶
<pb:KR3b0018_WYG_003-75a>¶
賊首徐海屯柘林而令葉明屯此與新塲陳東合為二¶
窟勢如長蛇卒難殄滅由我自失地利故也今寳山高¶
橋二地之中有界浜焉乃嘉上(嘉定/上海)之鴻溝也宜令蘇¶
松併築一城設兵屯戍一如常鎮孟河事例有警則二¶
地之民携家以入輜重在是子女在是民將僇力死守¶
寇自無糧可資葢堅壁清野之長策也二寨雖廢庸何¶
傷乎¶
　　寳山築堡議¶
<pb:KR3b0018_WYG_003-75b>¶
寳山在吳淞江之東嘉定與上海接壤南至川沙堡六¶
十里北至馬沙墪四里東至海岸一里西至吳淞所三¶
十六里皆其信地南自徐家溝北逮老鸛嘴止一帶俱¶
為險要舊有旱寨城堡今圯廢已久雖去呉淞大營不¶
逺然阻隔黄浦聞警調兵猝難濟渡近因寇患調太倉¶
衞千户領軍屯駐寳山然無堡可守非久計也應令蘇¶
松二府按照國初舊制修復故堡或於寳山高橋二地¶
之間如界浜者併築一城選集軍兵専官統練以備守¶
<pb:KR3b0018_WYG_003-76a>¶
禦屹然為海壖雄鎮豈惟要隘有備并南滙青邨一帶¶
接應更便是在當事者加意焉¶
　　御製寳山碑附錄¶
嘉定涉海之墟當江流之會外即滄溟浩渺無際凡海¶
舶往來最為衝要然無大山高嶼以為之表識遇晝晴¶
風静舟徐而入則安坐無虞其或暮夜煙雲晦㝠長風¶
巨浪㠶檣迅疾倐忽千里舟師弗戒瞬息差失觸堅膠¶
淺遄取顛躓朕恒慮之今年春乃命將士相地之宜築¶
<pb:KR3b0018_WYG_003-76b>¶
土山焉以為往來之望其址東西各廣百尺南北如之¶
高三十餘丈上建烽堠晝則舉煙夜則明火海洋空濶¶
遥見千里於是咸樂其便不旬日而成週圍樹以嘉木¶
間以花竹蔚然竒觀先是未築之前居民恒見其地有¶
山影及是築成適在其處如民之所見者衆曰是葢有¶
神明以相之故其兆先見皆稱之曰寳山因民之言仍¶
其名而不易遂刻石以誌之¶
　　寳山旱寨兵防考¶
<pb:KR3b0018_WYG_003-77a>¶
寳山在嘉定縣東南八十里依仁鄉洪武三十年太倉¶
衞都指揮使劉源奏建旱寨名江東寨著令太倉衞分¶
撥指揮一員千户二員百户四員額軍四百名屯守防¶
禦永樂中平江伯陳瑄督海運築寳山於其地因名寳¶
山寨正統九年都指揮翁紹宗建磚城於寨左遣太倉衛¶
軍守禦崇明遂委鎮海衞軍兼管後城漸圯兵防亦廢¶
嘉靖三十六年復調太倉衞中千户所領軍一千名屯¶
守改名協守吳淞中千户所¶
<pb:KR3b0018_WYG_003-77b>¶
　　高橋鎮旱寨兵防考¶
高橋鎮在嘉定縣東南八十五里八都舊名青浦鎮與¶
寳山寨對峙洪武十九年鎮海衞都指揮使朱永建堡¶
名曰青浦寨著令鎮海衞分撥指揮一員千户二員百¶
户四員額軍四百人屯守防禦承平既久兵防漸弛城¶
堡亦廢亟宜修復以固邊防¶
　　老鸛嘴賊巢議¶
老鸛嘴南有地名李家堰者西抵江東抵海相距僅二¶
<pb:KR3b0018_WYG_003-78a>¶
里許其咽喉之地一水界斷南北築二堰以通往來宜¶
以土人知地里者深夜潜開此堰使賊不得越水而南¶
更得精兵三千嚴守此地勿容賊得填洪但我兵屯此¶
則上海七團八團之賊恐來應援腹背受敵非計也又¶
須得精兵三千屯於太平寺等處以遏上海之援則李¶
家堰兵可以専力於老鸛嘴而賊據彈丸窄地三面江¶
海禾稻收割已盡財物劫掠已空不十日間將餓而斃¶
矣此誠滅賊之上策也老鸛嘴賊滅則北偏一段稍得¶
<pb:KR3b0018_WYG_003-78b>¶
寧息用武有地而上海之賊可以迎刄而破矣乃苦於¶
無兵失此經畫惜哉¶
<pb:KR3b0018_WYG_003-79a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-79b>¶
　　吳淞所險要説¶
吳淞所距縣東南四十里東濵大海北枕綵淘其南即¶
吳淞江入海之口也吳淞江發源太湖縈紆二百餘里¶
為中吳諸水第一其入海之口為海道咽喉三吳門户¶
故特置所城於此而以副總兵鎮之比諸越之定海焉¶
或曰均之濱海也險要莫如劉家河而以此為第一何¶
也曰海中諸夷狡猾莫如日本入寇亦莫如日本山東¶
浙直與寇為鄰然山東之海水勢湍悍山脈聨絡非熟¶
<pb:KR3b0018_WYG_003-80a>¶
其徑者不可行且勾引接濟之人未嘗有也故倭患獨¶
浙江之海山嶼為多而通畨者獨衆故寇舶自外海而¶
來以洋山為入犯之的必至此而後分䑸若直𨽻之崇¶
明則諸沙錯落延袤三百餘里暗塗相貫有若為華夷¶
之限者惟三爿高家一路可以通舟而不可重載惟此¶
一路寛深可行無有壅碍(寳山之外沿海有/楊家路者是也)而竹箔一¶
沙横亘其外隠然為之外䕶國初海運特築寳山以為¶
凖的葢為此也今之守江固云宻矣而竹箔沙之守殊¶
<pb:KR3b0018_WYG_003-80b>¶
為單弱非扄固外户之意或曰今之戰艦必以此為會¶
哨之地乎曰竹箔之南吳淞之要道也竹箔之東劉家¶
河之門户也若設重兵於此防守賊豈惟不能侵犯内¶
地雖二江之口亦得息肩矣昔人常欲徙鎮海衞於寳¶
山豈無意耶所惜舊城正當綵淘港口因東北一隅坍¶
海故徙内地雖去不逺然氣自孤乙夘之寇避江口兵¶
船之阻悉自綵淘港出入兵船竟莫之誰何葢以守江¶
為要務而不之及也殊不知綵淘一港直貫練川水陸¶
<pb:KR3b0018_WYG_003-81a>¶
皆通賊舟入犯尤為便易安得謂其非險要也而忽之¶
　　吳淞所城池考¶
吳淞所守禦城國朝洪武十九年滎陽侯鄭遇春築土¶
為之周六里有竒永樂十六年都指揮谷祥張翥增築¶
高二丈七尺始闢四門因去海止三里潮汐衝激嘉靖¶
初東北漸傾兵備副使王儀更築土城於舊城西南一¶
里十八年城東北隅傾於江壓溺男女五百餘人十九¶
年海寇秦璠王艮等入寇焚劫遂移棲土城以舊城為¶
<pb:KR3b0018_WYG_003-81b>¶
教塲三十二年巡按御史尚維持以土城難守檄知縣¶
楊旦改甃磚石¶
　城¶
　　周圍七百二十丈凡四里高二丈四尺濶二丈九¶
　　尺¶
　池¶
　　外城河廣六丈深一丈有竒内城河廣三丈深八¶
　　尺¶
<pb:KR3b0018_WYG_003-82a>¶
　門¶
　　陸門四座水門二座¶
　敵臺¶
　　一座¶
　窩舖¶
　　四十座¶
　雉堞¶
　　一千一百九十四垜本所與協守所並分守禦本¶
<pb:KR3b0018_WYG_003-82b>¶
　　所管東北二方該五百九十七垜協守所管西南¶
　　二方該五百九十七垜¶
　　吳淞所兵防考¶
吳淞江守禦千户所洪武十九年滎陽侯鄭遇春與鎮¶
海衞指揮朱永奏建𨽻中軍都督府屬太倉衞統軍一¶
千二百五十人後委鎮海衞官并差軍更畨守禦嘉靖¶
十九年賊寇秦璠等作亂繼以倭患議設總兵駐劄鎮¶
江往來應援三十二年始専駐呉淞所設呉淞營把總¶
<pb:KR3b0018_WYG_003-83a>¶
一員統水兵三千九百二十名遊兵營把總一員統陸¶
兵三千名舊以元分鎮萬户府為所治後撤造太倉軍¶
儲倉嘉靖二十二年千户周傑復建在所城南偏軍器¶
局在所東南教塲在所西北陸營把總司在城東南水¶
營把總司在城西南¶
　　呉淞江兵船議¶
嘉定沿海地方共七十里吳淞江口乃適中之處也由¶
江口延袤而南則自老鸛嘴以至寳山南滙金山出江¶
<pb:KR3b0018_WYG_003-83b>¶
口迤&KR0404;而北則自綵淘以至黄窪劉家河由江口而深¶
入則南迤五十里即為黄浦直至上海由黄窪而登岸¶
則嘉定太倉崑山蘇常連數百里是吳淞江者南為上¶
海門户西為蘇常藩籬乃東南第一險要備吳淞即所¶
以備上海備上海即所以備蘇常也舊制原設吳淞江¶
千户所守禦於江之西岸嘉靖十八年海水決齧所城¶
僅存西南一隅官軍靡依乃復建新城避水患周圍四¶
里當大江之傍倭患猖獗本所力不能支當道建議合¶
<pb:KR3b0018_WYG_003-84a>¶
太鎮二中所與呉淞所並處新城氣勢宏壯兵稱足矣¶
兵食不乏城守自堅況新設總兵衙門水寨兵船聴調¶
哨守蘇松水陸咽喉何固如之所不能無議者哨守之¶
法似猶未善兵船之數似猶未敷請詳言之夫海洋追¶
𠞰惟福船最為得用但海天茫濶瞭望難周地理遼邈¶
防禦難宻須多造福船多募福兵為第一義耳以事理¶
計之福船須得四百隻福兵須得四萬人以吳淞江為¶
老營分福船為四班以一百隻泊吳淞江専守老營以¶
<pb:KR3b0018_WYG_003-84b>¶
一百隻哨至寳山之南直抵高家嘴以一百隻哨至高¶
家嘴之南直抵陳錢馬蹟以一百隻哨至劉家河北直¶
抵福山狼山此往則彼來此來則彼往絡繹於數千百¶
里之間皆為有備聨屬於煙波浩𣺌之地㒺所空隙擁¶
衆大舉之寇合力抵禦昏雨零至之賊隨遇成擒此計¶
之得者也若株守吳淞不為分畨出哨之計未免顧此¶
而失彼若直守馬蹟不為反觀内顧之謀未免慕逺而¶
遺近是在當事者籌之¶
<pb:KR3b0018_WYG_003-85a>¶
　　福船捕盜議¶
或問福船捕盜每日口糧六分各兵每日五分當此糧¶
餉不給之秋常恐其不繼也況此輩一得糧賞即萌歸¶
志如之何可用乎曰不然福船蒼船最為海洋禦寇要¶
具隨船梢手舵工等役非久於從事習練精便者不堪¶
用也若以沙土兵更代福浙舟師恐二兵雖或通水道¶
便撑駕而轉篷起碇把舵及修做掣纜貢具等類俱非¶
所能設有警急措手何及似宜以沿海衞所正軍盡數¶
<pb:KR3b0018_WYG_003-85b>¶
查出每福船一隻以正軍攙補二十名令其在船習學¶
起碇轉篷之類明年又以各軍攙補二三十名一二年¶
之後我軍皆能駕使福船則糧餉可省而亦可以無賴¶
於黠强難制之輩矣但今各衞所軍應得正糧每年止¶
給一二月不能謀生去而為商賈為技藝為盜賊營伍¶
空虚遇變無恃今之州縣軍儲倉糧在有司每以為可¶
緩在糧長亦以為可負此軍之所以枵腹待哺而無從¶
得實也自今州縣徵糧必宜先解軍儲後發兑運應時¶
<pb:KR3b0018_WYG_003-86a>¶
給與庶可責其成功矣¶
<pb:KR3b0018_WYG_003-87a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-87b>¶
黄窪港險要說¶
(闕/)¶
<pb:KR3b0018_WYG_003-88a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-88b>¶
羅店鎮險要說¶
(闕/)¶
<pb:KR3b0018_WYG_003-89a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-89b>¶
　　江灣鎮險要説¶
江灣鎮在縣東南七都(宋建炎中韓世忠統兵禦烏珠/曾駐中軍於其地今尚存架大)¶
(纛石旗樁二個高可/二丈餘在闤闠中)離縣治六十里呉淞江自東北而¶
來至此轉折而西至鎮之南遂為黄浦入江之口吳淞¶
所為江海第一闗鑰今既稍遷内地第一險要失矣賊¶
舟乘潮突入西南入黄浦以犯上洋必經此地則此地¶
其吳淞江第二義乎今之議者漫不之及豈以守浦守¶
江既有兵船則此地為贅疣也殊不知上海縣城逼臨¶
<pb:KR3b0018_WYG_003-90a>¶
黄浦賊入黄浦事已掣肘東西奔馳兵船分則勢弱合¶
則照顧不及非至計也為今之計不若築堡屯戍守此¶
與江東旱寨相為聲援守浦兵船自内應之吳淞兵船¶
自外襲之賊豈敢長驅出入乎¶
<pb:KR3b0018_WYG_003-91a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-91b>¶
　　婁塘鎮險要説¶
婁塘鎮在縣治北十二里横瀝塘中貫之北出劉家河¶
入海俗所謂公塘者是也賊自劉家河西來折而南行¶
入横瀝至縣治不過二十里婁塘實當其衝其地民居¶
稠宻田塍平曠可以馳騁可以屯駐若設兵守之賊豈¶
能直搗城下乎自嘉靖癸丑迄丙辰無嵗不受其害雖¶
嘗議設鄉兵防禦然無營寨可守惟據西石橋以戰賊¶
自間道出我兵之後即驚潰無策矣婁塘不守縣城復¶
<pb:KR3b0018_WYG_003-92a>¶
何恃乎且其地多富民而無王濬創鎮之才逺大之智¶
甘為賊擄而不思善後之圖亦可怪也¶
<pb:KR3b0018_WYG_003-93a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-93b>¶
　　外岡鎮險要説¶
外岡鎮在縣治西十二里嘉定之水南北莫大於横瀝¶
東西莫大於練祁而練祁之水自西闗出合顧浦以入¶
吳淞江若賊掠松江而歸恐為吳淞江兵船所截必間¶
道走唐行青浦安亭以趨太倉之南闗則練祁為賊所¶
必由之道也自練祁北折則為鹽鐵(鹽鐵塘在嘉定縣/西南十八里南至)¶
(松江葉謝北達太倉江陰入江/相傳呉越王於此運鐵故名)鹽鐵入劉家河則太倉¶
南闗矣若賊自南闗分蹤出掠亦必入鹽鐵以趨嘉定¶
<pb:KR3b0018_WYG_003-94a>¶
外岡鎮亦當南北交會之衝且宻邇縣治可以掎角非¶
設兵守之不可也今之議者咸謂宜守葛隆安亭而棄¶
外岡夫葛隆小鎮安亭僻逺徒分兵力何益事機須於¶
此戍守不惟可以遏賊之衝實與縣城互為聲援葛隆¶
安亭二鎮不必設兵而聲勢自振矣¶
<pb:KR3b0018_WYG_003-95a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-95b>¶
　　南翔鎮險要説¶
南翔鎮在縣治南二十四里又南二十里為呉淞江南¶
横瀝之所經也材貨所萃商賈所集盜賊以為名鎮而¶
必争者也且當縣治正南賊自吳淞江而來必經於此¶
而後達於縣治葢南郊之闗鍵也嘉靖甲寅倭寇犯之¶
賈人布板於簷端以矢石下擊殺賊頗衆然無堡可守¶
外援不至浹旬而後潰為今之計莫若募富商築堡以¶
居無事可免擊柝之憂有事則據堡而守兵不必出於¶
<pb:KR3b0018_WYG_003-96a>¶
官而自足餉不必運於官而自備萬一為賊所困則命¶
一旅援之而已葢此鎮為百貨所居而弓矢又商賈之¶
長技也¶
　　嘉定縣巡司(弓兵烽堠附/)¶
顧逕巡司¶
　在嘉定縣東三十里顧逕設弓兵四十名往來巡邏¶
　所屬烽堠四座¶
　　　月浦　　　　爛倉　　　　顧逕港¶
<pb:KR3b0018_WYG_003-96b>¶
　　　五岳塘¶
　　　　每堠另設瞭守弓兵五名¶
呉塘巡司¶
　在嘉定縣西南三十六里吳塘設弓兵四十名往來¶
　巡邏所屬烽堠九座¶
　　　青岡　　　　黄泥涇　　　外岡¶
　　　城西　　　　石門岡　　　馬陸¶
　　　馮家橋　　　黄渡　　　　沙岡¶
<pb:KR3b0018_WYG_003-97a>¶
　　　　每堠另設瞭守弓兵五名¶
江灣巡司¶
　在嘉定縣東南六十里江灣鎮設弓兵四十名往來¶
　巡邏所屬烽堠一十七座¶
　　　沙浦　　　　湯字圩　　　吕字圩¶
　　　生字圩　　　南翔　　　　周家浜裏¶
　　　周家浜外　　衣有字圩　　致字圩¶
　　　東潜字圩　　中潜字圩　　西潜字圩¶
<pb:KR3b0018_WYG_003-97b>¶
　　　大塲　　　　胡陸灣　　　江灣¶
　　　五通廟　　　秦家店¶
　　　　每堠另設暸守弓兵五名¶
　　嘉定縣倭患事蹟¶
洪武二年己酉¶
　二月賊寇吳淞所海濱指揮朱文擊敗之¶
七年甲寅¶
　八月賊寇海濱¶
<pb:KR3b0018_WYG_003-98a>¶
永樂二年甲申¶
　四月對馬岐倭寇海濱¶
嘉靖三十一年壬子¶
　七月賊寇吳淞所百户馮舉宗元爵等禦戰死之¶
　　賊據楊氏宅洞牆屋四望徐候船南走官兵追之¶
　　賊匿葦荻中免越數日乃去¶
三十二年癸丑¶
　閏三月賊首王直犯縣境¶
<pb:KR3b0018_WYG_003-98b>¶
　　賊自烈港之敗以百餘人自白馬廟而來收集餘¶
　　黨流突蘇松掠縣之寳山鎮撫陳憲疑為鹽盜率¶
　　輕兵追之後知為直不敢襲¶
　賊犯婁塘鎮¶
　倭船至寳山洋都指揮王世科府同知任環合兵𠞰¶
　之百户張治力戰死之賊夜遁任環追擊之弗及¶
　　前嵗倭舶之入以為失風非來寇也稍縱之得志¶
　　而去至是乃復來金山備倭都指揮王世科蘇州¶
<pb:KR3b0018_WYG_003-99a>¶
　　府同知任環合兵𠞰賊選士卒數百人分為五隊¶
　　即日渡江命吳淞所百户張治率甲士五十人為¶
　　前鋒治持戈躍馬奮不顧身與賊遇於寳山之麓¶
　　劇戰賊魁胡藥師最驍勇身被重甲數鎗不能入¶
　　以鐵戈擊其首乃斃殺賊衆十有三人治力倦下¶
　　馬搏戰被賊横刺而死衆見治死遂潰走環獨不¶
　　走賊奮而前有一敢死士徐珮以身捍環乃得免¶
　　明日環復出挑戰賊不敢出相持數日思以計困¶
<pb:KR3b0018_WYG_003-99b>¶
　　之賊夜半從海岸遁去環覺之率師追擊不及而¶
　　還¶
　府同知任環守備解明道敗賊於吳淞江口¶
　　賊至劉家河揚帆而西守備解明道與六合知縣¶
　　董邦政率兵迎擊之追及於吳淞江口值綵淘港¶
　　復有新賊至者與之合蹤勢益猖獗官兵莫敢進¶
　　操江都御史蔡公克亷遣蘇州府同知任環率兵¶
　　往助之賊遂敗走俘斬一百有竒¶
<pb:KR3b0018_WYG_003-100a>¶
　賊首鄧文俊等分掠縣境¶
　四月賊陷吳淞所城¶
　　初九日倭船數十艘從大洋中來徑趨黄窪港入¶
　　劉家河登岸殺人進掠婁塘鎮民悉奔竄擄掠財¶
　　帛不可數計又進攻太倉州城軍民嬰城固守乃¶
　　轉掠而東攻吳淞所城城惡不可守遂陷入之西¶
　　掠月浦及羅店等鎮¶
　守備解明道襲破吳淞所賊遂復所城¶
<pb:KR3b0018_WYG_003-100b>¶
　　賊既破城遂入據為巢越十日守備解明道襲破¶
　　之斬賊首百餘級賊酋三大王六大王死焉遂復¶
　　所城賊遁出海復為太倉州判金汝舟千户楊循¶
　　禮所敗擒斬八十有竒¶
　五月賊犯縣城知縣萬思謙禦却之¶
　　初三日賊由羅店進薄縣城先是民疑土城易陷¶
　　望風而走知縣萬思謙料賊深入為城守計至是¶
　　咸備外則設坑塹布蒺藜内則倩客兵募義勇萬¶
<pb:KR3b0018_WYG_003-101a>¶
　　餘人登陴固守賊本謂城非甃石易與耳至見守¶
　　禦嚴整相顧失色乘東風縱火煙焰蔽空思謙叩¶
　　頭籲天風反而西應天府檢校張大倫固原人適¶
　　捧臺檄至善騎射賊有桀黠者奮勇先登大倫發¶
　　一矢中賊吭賊應弦而倒於是矢石交下賊多被¶
　　傷而去¶
　六月官軍追擊賊於寳山洋大敗之¶
　　賊自上海縣掠財帛子女滿載而南官軍與戰不¶
<pb:KR3b0018_WYG_003-101b>¶
　　利殺百戸卜相陶臣鎮江衞知事吳宗徳邀擊之¶
　　賊驚潰争舟溺死者不可勝計守備解明道府同¶
　　知任環伏兵呉淞江口擊之追至寳山洋賊遂大¶
　　敗¶
　十一月倭舟泊寳山叅將湯克寬擊敗之¶
　　賊由華亭縣漴缺登岸流劫移舟泊寳山克寛引¶
　　舟師迎擊至高家嘴毁其舟斬首七十三級生擒¶
　　十四人¶
<pb:KR3b0018_WYG_003-102a>¶
　十二月南沙賊遁至黄窪¶
三十三年甲寅¶
　正月賊首蕭顯犯縣城還屯海上浙江提督都御史¶
　王公忬遣叅將盧鏜率師來援¶
　　先是除夕任環以賀聖節還郡官軍守備稍懈賊¶
　　乘間於嵗旦渡海而西泊舟施家港初五日薄嘉¶
　　定縣城時知縣萬思謙董衆築城城甫畢工賊至¶
　　遂不能拔因轉掠南翔廣福屯據海上官軍與戰¶
<pb:KR3b0018_WYG_003-102b>¶
　　輒不利賊益猖獗浙江提督都御史王公忬太倉¶
　　人也遣兵赴援叅將盧鏜率舟師從海道至賊悞¶
　　以為黨喜而出迎近視之乃官軍也大驚而退時¶
　　任環以同知陞兵備僉事相議出師會𠞰鏜知湯¶
　　兵不可用謝却之獨將其軍以進賊衝鋒而前堅¶
　　壁不動明日復如之又明日賊出行劫弱視盧師¶
　　故也鏜命二舟載薪與賊相近以舉火為約度賊¶
　　歸路設伏兵以待之薄暮賊歸官軍迎擊之已而¶
<pb:KR3b0018_WYG_003-103a>¶
　　火起伏兵盡合前後夾攻賊大敗斬獲過半餘衆¶
　　南走鏜慮軍士貪戀財帛追之不力命盡焚其舟¶
　　追之青邨所城賊入城官軍圍之會天大雨復乘¶
　　間潰圍走鏜還至松江拽不用命者斬於軍門¶
　獲賊首陳二¶
　　時陳二詐為奸細在途被邏者執之¶
　賊分掠南翔等鎮叅將湯克寛擊敗之¶
　　賊犯南翔鎮賈人布板於簷端以矢石下擊殺賊¶
<pb:KR3b0018_WYG_003-103b>¶
　　頗衆外援不至浹旬而潰遂流劫婁塘等鎮克寛¶
　　引兵迎擊大敗之¶
　二月都指揮盧鏜敗賊於史家浜¶
　　時賊首蕭顯據史家浜為巢鏜率師進搗大敗之¶
　　賊死者無筭乃遁往浙江海寧縣鏜復追擊敗之¶
　　其别䑸之在歸家港者僉事任環亦擊敗之¶
　三月倭賊入吳淞江總兵湯克寛率師迎擊之擒斬¶
　無遺¶
<pb:KR3b0018_WYG_003-104a>¶
　　是月十六日復有賊首劉三率其黨二百餘人駕¶
　　數舟直入吳淞江登岸劫掠適克寛領兵從松江¶
　　來知官軍且戰且却召把總千户田某將斬之田¶
　　曰罪固當斬但兵船統自耆民不聴節制即召耆¶
　　民抗令者斬之衆皆股慄遂督兵合戰邳兵有退¶
　　怯者亦斬以徇由是軍民齊奮戰鬬益力賊不能¶
　　支奔匿舟中官軍兩岸夾攻砲石交下斬首級一¶
　　百七十有竒餘悉就擒無一人得脱者¶
<pb:KR3b0018_WYG_003-104b>¶
　賊掠南境邨鎮抵松江¶
　　倭船一䑸突至黄窪登岸轉掠而南官軍與戰不¶
　　利遂越南翔鎮由封家浜直抵松江邑之西南二¶
　　境盡為騷動¶
　四月賊屯老鸛嘴¶
　賊圍縣城蘇松州縣各被圍不相救¶
　　是月十六日賊至嘉定攻圍縣城城中悉力拒守¶
　　幾為襲陷者再相持彌月漸解而去初賊之始至¶
<pb:KR3b0018_WYG_003-105a>¶
　　也不滿百人及其再至也亦不過千人至是則連¶
　　結諸島萬衆深入州縣各被圍不能相救賊晝則¶
　　剽掠四出夜則聚歸城下窮鄉僻巷悉被焚劫火¶
　　焰燎原積尸遍野吳淞江南數百里一變而成丘¶
　　墟矣¶
　總兵俞大猷敗賊於吳淞所¶
　　賊舟入吳淞江者十六艘俞大猷率師邀擊大敗¶
　　之沈其舟十一艘斬首二百五十有四級¶
<pb:KR3b0018_WYG_003-105b>¶
　六月賊由縣治進薄府城大肆焚劫㝷還屯海上¶
　　先是賊衆五百餘人歸未至島遇&KR0275;風復飄至海¶
　　上六月初一日由嘉定縣趨蘇州府城大肆焚劫¶
　　又南由吳江縣抵松江府復還海上因巡船邏擊¶
　　不敢出襲時調來狼兵不滿百人每與賊遇賊輒¶
　　披靡偶以二十人當賊二百人為賊所圍力戰得¶
　　出殺賊五十餘人狼兵死六人其間二人尤驍勇¶
　　賊至劉家行單騎追之賊知其為狼兵也匿二賊¶
<pb:KR3b0018_WYG_003-106a>¶
　　於厠中從後擊其首遂斃自是狼兵少怯¶
　把總劉堂敗賊於吳淞江口¶
　　三丈浦賊遁出海為太倉知州熊桴所敗餘賊遁¶
　　至吳淞江口為堂所敗其酋急速如郎就擒斬首¶
　　二百六十餘級¶
　八月賊攻縣城¶
　　賊首王直分遣其酋吳徳宣徐碧溪自綵淘港率¶
　　衆千餘入攻縣城時賊薄西門夜偵守者卧遂梯¶
<pb:KR3b0018_WYG_003-106b>¶
　　登之及女牆守燈童子震呼衆驚覺擠石墜梯賊¶
　　遂退童子呼時刄及死矣知縣萬思謙哀之琢童¶
　　子石像坐於城闉東¶
　上命兵部尚書張公經總督軍務率文武六臣提兵¶
　南下與賊戰敗績賊屯老鸛嘴¶
　　初張公經提督兩廣威名甚盛至是遂膺簡命以¶
　　兵部尚書兼提督叅將李逢時許國叅政許天倫¶
　　副使周臣兵部郎中盛唐譚綸俱聴節制率青徐¶
<pb:KR3b0018_WYG_003-107a>¶
　　兵六千人抵海上賊聞天兵至徉西上逆戰官軍¶
　　出戰賊退走明日復如之青徐兵俱召募惡少許¶
　　李二叅將皆世胄子不諳兵法不識地利各務僥¶
　　倖成功黎明出師申刻渡河而東其半猶未渡賊¶
　　匿舟中無一人哨者須臾潮漲賊一人騰躍而上¶
　　餘衆四起官軍遂亂蹂踐没溺刺殺而死者二千¶
　　餘人資糧器械悉為賊有所喪多矣二叅將懼誅¶
　　遂多殺平民之寡髮者以冒擒獲是時也賊雖倖¶
<pb:KR3b0018_WYG_003-107b>¶
　　勝然不敢出海移舟老鸛嘴據為巢穴¶
　賊薄縣城叅將李逢時迎擊敗之¶
　賊退據羅店鎮官兵追擊敗之¶
　　斬首八十餘級¶
　官兵擊賊於綵淘港遇伏兵潰指揮劉勇力戰死之¶
　　初叅將李逢時與許國以山東民鎗手六百人至¶
　　與賊遇於新涇橋逢時率麾下先進擊敗之許國¶
　　憾逢時同事而功先乃從間道襲賊欲分逢時功¶
<pb:KR3b0018_WYG_003-108a>¶
　　追至綵淘港乘勝深入遇賊伏起官軍大潰溺水¶
　　死者千人指揮劉勇戰死諸軍倉猝不整遂大敗¶
　　詔逮逢時等東兵稍自引去總督尚書張公經請¶
　　下有司追捕兵部覆奏此係北土烏合之兵驅之¶
　　蘇松澤國固非所宜不如悉放遣之詔可¶
　官兵追擊賊於老鸛嘴四馬洪大敗之¶
　　王直知官兵將搗其巢乃進營於師家浜官兵擊¶
　　敗之已而由原港出海水兵追戰於老鸛嘴之四¶
<pb:KR3b0018_WYG_003-108b>¶
　　馬洪復大敗之¶
三十四年乙卯¶
　　正月老鸛嘴賊遁走與柘林賊合¶
　　先是嘉定知縣楊旦募土人敢死者夜燬賊厰火¶
　　賊舟多方撓亂故不得安鑿渠通海以為退計正¶
　　月初二日乃乘間遁去官軍追至寳山重霧漫天¶
　　僅獲賊一舟斬首六十餘級賊遂與柘林諸賊合¶
　　夥¶
<pb:KR3b0018_WYG_003-109a>¶
　五月賊屯縣境兵備副使任公環撃殱之¶
　　時倭舟被風飄回者五十人屯嘉定縣民家環率¶
　　兵攻之不克乃投火民宅爇之賊盡殱焉¶
　八月賊由吳淞江遁出海洋把總楊尚英追擊敗之¶
　　沈其舟六十艘俘斬三百有竒¶
　九月川沙賊遁至吳淞所兵備副使任公環擊敗之¶
　　總督都御史楊公宜遣游擊將軍曹克新統川兵¶
　　搗川沙賊巢大敗之燬其巢賊遁至吳淞所兵備¶
<pb:KR3b0018_WYG_003-109b>¶
　　副使任公環督舟師襲擊之斬獲大半餘遁走清¶
　　水窪¶
　閏十一月官兵敗賊於吳淞江口¶
　　周浦賊為官兵所破遁出吳淞江副使王公崇古¶
　　總兵俞大猷會兵夾擊至老鸛嘴大敗之俘斬一¶
　　百七十有竒¶
三十五年丙辰¶
　三月賊入吳淞江總兵俞大猷等大破之¶
<pb:KR3b0018_WYG_003-110a>¶
　　賊&KR0008;十六艘自寳山入吳淞江大猷先奉總督胡¶
　　公宗憲檄與把總楊尚英劉堂等設伏海口待之¶
　　賊至伏發沈其舟十三艘斬首二百五十餘級¶
　六月賊至吳淞江官兵擊敗之¶
　　賊為官兵所敗與七丫港賊相繼遁出海總兵俞¶
　　大猷預受總督胡公宗憲命設伏劉家河海洋待¶
　　之且攻且逐追及於茶山東北沈其舟六十艘俘¶
　　斬三百有竒殘寇宵遁復為&KR0275;風所覆無生還者¶
<pb:KR3b0018_WYG_003-110b>¶
　¶
　¶
　¶
　¶
　¶
　¶
　¶
　江南經畧卷三上¶
#+PROPERTY: JUAN 卷三下
<pb:KR3b0018_WYG_003-111a>¶
欽定四庫全書¶
　江南經畧卷三下¶
　　　　　　　　　　　　明　鄭若曾　撰¶
　　太倉州境圖¶
<pb:KR3b0018_WYG_003-112a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-112b>¶
　　太倉州總論¶
太倉本崑山縣惠安鄉地也東瀕大海元時海漕畨舶¶
咸彚於此嘗立水軍萬户府以鎮之國初則設太倉鎮¶
海二衛統軍一萬一千二百餘名名曰備倭𢎞治間撫¶
臣又奏割常熟嘉定崑山三縣之地添置州治法制不¶
可謂不密矣然愚不能無議者何哉夫太倉之濱海與¶
嘉定上海一也嘉上二縣皆無衛所而太倉獨設二衛¶
豈非以崑山縣治離海太逺難於防禦之故耶厥後既¶
<pb:KR3b0018_WYG_003-113a>¶
建州治則事勢逈殊二衛之中宜汰其一而猶並峙如¶
故不幾於冗乎往年倭寇内侵直抵城下兩衛閉門觀¶
望莫之敢攖良由專重城邑而畧於海港猶之外户不¶
嚴俟賊至堂奥而後逐之吁亦無及矣如鄙見莫若但¶
留太倉衛於州城平時則教塲操練以防海寇不測之變¶
遇警則有司率民登埤以守衛官率軍出城以戰而鎮海¶
一衛則移置於劉家河口剏水寨撥巡船專哨海洋與¶
呉淞白茆崇明相為掎角賊豈能衝突而深入哉萬一¶
<pb:KR3b0018_WYG_003-113b>¶
賊衆我寡力不能遏亦當挫其銳至邀其惰歸比之聚¶
二衛於一城賊進海口而莫之禦者相去懸絶何如也¶
或問劉河七鴉近皆添設把總宿重兵尚不能禦寇之¶
不入也鎮海一衛何足以支之曰不然倭舶之來暫時¶
之變也自古豈有越海萬里而能長為中國患者若自¶
今修復祖宗備倭之制申嚴督撫㑹哨之法入寇者則¶
殺之通畨者則捕之倭患不久將自息矣患息之後添¶
設之兵不容於不撤海防飬兵之銀不容於不除比時¶
<pb:KR3b0018_WYG_003-114a>¶
行吾之言則兵雖撤而把港之兵不乏銀雖革而軍糧¶
之額自存豈非經常之策也哉或又問七鴉浦奈何曰¶
此宜稍緩但分撥一千户所駐劄守禦而以茜涇甘草¶
唐茜涇三巡司官兵輔翼之足矣¶
　　太倉州境考¶
太倉在蘇州府城東一百一十里古婁縣惠安鄉相傳¶
春秋時呉王即其地置倉號太倉太倉之名始此梁天¶
監中分婁置信義縣大同初分信義置崑山縣而州為¶
<pb:KR3b0018_WYG_003-114b>¶
崑山之域宋時置節制司海庫元朱清張瑄創海運於¶
此通海外畨舶凡髙麗琉球諸島往來市易謂之六國¶
馬頭自延祐元年崑山徙治太倉凡四十四載迨至正¶
十七年復遷崑山州治於馬鞍山陽國朝呉元年立太¶
倉衛洪武二年分立鎮海衛𢎞治十年巡撫都御史朱¶
公瑄奏割崑山東北境湖川新安及惠安鄉之半與常¶
熟之雙鳯鄉嘉定之樂智(即宋時崑山/縣醋塘鄉)循義(即宋時崑/山縣平樂)¶
(鄉/)二鄉立太倉州領崇明縣¶
<pb:KR3b0018_WYG_003-115a>¶
　州境廣八十里袤九十里東至海七十里西至崑山¶
　縣界十里南至嘉定縣界十二里北至常熟縣界六¶
　十里東南至嘉定縣婁塘十二里西南至崑山嘉定¶
　二縣界二十里東北至白茆港口九十里¶
　　太倉州城池考¶
太倉襟帯滄海為三呉屏翰舊無城垣止有木柵在支¶
塘鎮西北元至正十六年張士誠據蘇州因防方國珍¶
遣其將髙智廣築今城城髙而堅池廣而深雖建築於¶
<pb:KR3b0018_WYG_003-115b>¶
僭偽而實為無窮之保障國初太倉與鎮海為衛並治¶
一城𢎞治間建州因舊城樓櫓具廢正德九年按察副¶
使謝公琛命知州事汪惇增隍濬池加甓於城南於東¶
西北重建城樓(柴竒/有記)次年監察御史唐公鳯儀復命知¶
州事黄廷宣重搆西北城樓(王鏊/有記)城外基俗呼城脚衛¶
官私得民租度為耕地耕民利開地日取土填濠濠淤¶
狹且傷及城宜有厲禁¶
　城¶
<pb:KR3b0018_WYG_003-116a>¶
　　週圍一十四里五十歩髙二丈廣三丈¶
　池¶
　　週圍一十五里一百七十歩深一丈五尺廣八丈¶
　　六尺¶
　門¶
　　陸門七曰大東小東(又名竹/塲門)大南大西小西大北¶
　　小北門各有樓樓外有月城水門四曰大東大西¶
　　小西朝陽(初築時有小北大/南二水門今廢)¶
<pb:KR3b0018_WYG_003-116b>¶
　敵臺¶
　　二十八座¶
　窩舖¶
　　六十六座¶
<pb:KR3b0018_WYG_003-117a>¶
¶
<pb:KR3b0018_WYG_003-118a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-118b>¶
　　太倉州備寇水陸路考¶
　東瀕大海¶
　　　其道有三由劉家河至天妃宫出海者其南路¶
　　　也由北門至七鴉浦出海者其北路也二者皆¶
　　　舟行之道道之正也由東門東北行至茜涇下¶
　　　海者其路在劉河七鴉適均之間乃中路也水¶
　　　澁不可通舟但可陸行道之間也¶
　西距崑山¶
<pb:KR3b0018_WYG_003-119a>¶
　　　其道有三詳見崑山縣水陸路考¶
　南抵嘉定¶
　　　其道有三由鹽鐵葛隆鎮至嘉定之西門者其¶
　　　中路也由青魚涇西南折旋方泰至嘉定之南¶
　　　門者其西路也由弓塘婁塘至嘉定之北門者¶
　　　其東路也中路東路皆正道也西路乃間道也¶
　北接常熟¶
　　　其道有二由五衢唐市任陽雙鳯而至州治之¶
<pb:KR3b0018_WYG_003-119b>¶
　　　北門者其陸路也由支塘直塘七浦塘鹽鐵而¶
　　　至州治之北門者其水路也二者皆道之正非¶
　　　道之間也¶
　　右水陸可通之道凡十有一雖皆兵防之所當知¶
　　然不能一一而建寨柵剏屯營專駐官兵以為守¶
　　禦之計也惟當擇其中之險要者而備之其餘亦¶
　　惟以游兵行哨竒兵設伏輕兵出襲焉斯可矣計¶
　　邑之險要凡有五曰劉家河曰七鴉浦曰奣子東¶
<pb:KR3b0018_WYG_003-120a>¶
　　曰夏駕浦曰塗松詳見各圖説於後¶
　　太倉衞兵防考¶
太倉衞指揮使司¶
　太祖呉元年以所俘張士誠兵建衞命指揮同知朱¶
　文掌之𨽻中軍都督府初設十千户所統軍一萬一¶
　千二百餘名洪武四年并為左右中前後五所領呉¶
　淞守禦千户所¶
　　　署在太倉城陳門塘西南即元崑山州治先為¶
<pb:KR3b0018_WYG_003-120b>¶
　　　朱清第號萬户府呉元年改為衞治　軍器局¶
　　　在衞治西　軍器庫在衞堂左右各一　軍儲¶
　　　倉舊在長春橋南嘉靖十七年移建小教塲(有/倉)¶
　　　(使一員斗級二名總儲本府各縣運/到米太倉州委官支放官軍俸糧)　屯糧倉¶
　　　在衞治内(每嵗於指揮中撥管屯官一員掌屯/田印徴糧貯倉候過夏後集官軍臨)¶
　　　(倉支/放)　大教塲舊在小北門内後移建州治遷¶
　　　南門外張涇關東　小教塲在城内東南隅鐘¶
　　　樓西¶
<pb:KR3b0018_WYG_003-121a>¶
　指揮使二員(内掌印/一員)　同知六員　僉事十二員¶
　鎮撫司鎮撫二員　經歴司經歴一員　領所五(洪/武)¶
　(二十六年定每千户所統軍一千一/百二十名百户所統軍一百十二名)¶
　　　左右千户二所營在衞治東南中千户所營在¶
　　　衞治西南前千户所營在衞治東後千户所營¶
　　　在衞治東南嘉靖三十六年移中千户所領軍¶
　　　一千名戍呉淞江寶山名協守呉淞中千户所¶
　　千户十三員(正千户五/副千户八)　百户五十員(每百户所/設總旗二)¶
<pb:KR3b0018_WYG_003-121b>¶
　　(名小旗/十名)　所鎮撫二員¶
　　　共統官旗舍餘五千七百八十六員名¶
　　　屯田二百七十三頃四十一畆零嵗徴本折色¶
　　　正糧七千七百三十五石有竒¶
　　右太倉衞官軍宜專駐州城平時教塲操練有事¶
　　出城禦戰者也¶
　　鎮海衞兵防考¶
鎮海衞指揮使司¶
<pb:KR3b0018_WYG_003-122a>¶
　太祖洪武十二年分太倉衞軍之半命指揮僉事曹¶
　勝掌之𨽻中軍都督府統左右中前後五千户所領¶
　崇明守禦千户所¶
　　　署在太倉城内武陵橋西北即元市舶提舉司¶
　　　洪武十三年改為衞治　軍器局在城内東南¶
　　　隅　軍器庫在衞堂左右各一　軍儲倉在長¶
　　　春橋南(有倉使一員斗級二名總儲本府各縣/運到米石先𨽻嘉定縣委官支放官軍)¶
　　　(俸糧後屬/太倉州)　屯糧倉在衞治内(每嵗於指揮中/撥管屯官一員)¶
<pb:KR3b0018_WYG_003-122b>¶
　　　(掌屯田印徴糧貯倉候過/夏後集官軍臨倉支放)　教塲在小北門内¶
　　　(舊與太倉衞/大教塲相連)¶
　指揮使三員(内掌印/一員)　同知三員　僉事六員　鎮¶
　撫司鎮撫一員　經歴司經歴一員　領所五(洪武/二十)¶
　(六年定每千户所統軍一千一百/二十名百户所統軍一百十二名)¶
　　　左千户所營在衞治西北右千户所營在衞治¶
　　　西南中千户所營在衞治東前千户所營在衞¶
　　　治東北後千户所營在衞治西嘉靖四十五年¶
<pb:KR3b0018_WYG_003-123a>¶
　　　移中千户所領軍一千名戍劉河堡¶
　　千户十九員(正千户五副/千户十四)　百户五十員(每百户/所設總)¶
　　(旗二名小/旗十名)　所鎮撫一員¶
　　　共統官旗舍餘五千五百八員名¶
　　　屯田二百八頃九十八畆零嵗徴本折色正糧¶
　　　五千九百一十六石有竒¶
　　右鎮海衛官軍宜移置劉家河口剏水寨撥巡船¶
　　專哨海洋以副鎮海之名者也¶
<pb:KR3b0018_WYG_003-124a>¶
　　劉家河險要説¶
劉家河在州治東南七十里即古婁江入海之口也(劉/家)¶
(河自州城西接官亭起一路東南行/至天妃宫出海長七十里濶二里)汛月倭舶從東南¶
洋來此港口為本州第一衝要若進此港則西可以至¶
州城而崑山而府治南可以犯嘉定國初原設水寨於¶
此成化間增建木城官房後以承平而廢近因倭變撫¶
操二院奏設把總兵船提督都御史趙公忻兵備副使¶
熊公桴復造木城官署軍房撥福蒼八槳等船福沙等¶
<pb:KR3b0018_WYG_003-124b>¶
兵住劄港口防禦固云密矣然賊犯本港必從新竈沙¶
宋信嘴而後可逹須分撥重兵於此防哨遏賊於上游¶
策之上也拒賊於港口使不得衝入策之中也若縱賊¶
深入則無策矣且國初鎮海衞之設原分太倉衞軍之¶
半屯戍劉家港口今天妃宫其故址也後因無城故併¶
入州城耳今宜考復舊制因水寨而增築城堡移鎮海¶
衞居之與太倉衞官兵互相首尾豈非經久之計耶¶
　　劉河新建堡議(嘉靖四十三年條上撫憲/)¶
<pb:KR3b0018_WYG_003-125a>¶
　築堡之由¶
　　一劉河水兵有福兵浙兵土兵之殊福浙兵取其¶
　　　家逺熟知海道常行住劄於舟耳今各捕兵多¶
　　　有室家皆潛住州城不免有内顧之念豈肯專¶
　　　心於死戰耶况每嵗修艌兵船一次其工約計¶
　　　二月方完兵無所居若築此堡各捕兵室家俱¶
　　　得以安居而兵無虚缺矣此堡之所當設一也¶
　　一劉家河直衝太倉崑山蘇州倭舶之來多由此¶
<pb:KR3b0018_WYG_003-125b>¶
　　　入向設把總兵船為之哨春汛出哨各沙上流¶
　　　止有一哨守港兵勢甚孤倭若黒夜乘潮順風¶
　　　而來各哨兵船一時豈能策應乎守港者勢決¶
　　　不支必致登岸額設木營原議蘇州衞官兵防¶
　　　守今官兵已革止存空營豈為善策似宜添設¶
　　　陸兵以備陸戰若設陸兵非堡不能屯劄劉家¶
　　　河要害無異呉淞福山此三港皆蘇松之門户¶
　　　也今呉淞福山俱有城堡陸兵以備夾攻而劉¶
<pb:KR3b0018_WYG_003-126a>¶
　　　河獨無城為缺典此堡之所當設二也¶
　　一劉家河若春汛時月本港兵船及參將兵船七¶
　　　鴉兵船俱泊於此三港水兵各有所統各為一¶
　　　黨一有嫌隙輙相爭鬬隠禍叵測竊惟參將乃¶
　　　各港之將領水兵皆其所轄也若設堡遷參將¶
　　　衙門於其内則各港水兵庻有所畏况兵備道¶
　　　坐鎮太倉而沿海沿江各沙各港俱聽調度可¶
　　　為東南之長城總參等官原設以備水陸之戰¶
<pb:KR3b0018_WYG_003-126b>¶
　　　今總兵坐鎮呉淞江口常鎮參將坐鎮楊舍港¶
　　　口而蘇松參將獨得於春汛畢時長住太倉夫¶
　　　一城之内既有兵備道與一州二衞矣而又有¶
　　　參將衙門不亦複乎似宜移劄劉河港口與呉¶
　　　淞楊舍相為掎角各分信地隨處設備則賊不¶
　　　能乘虛而入矣此堡之所當設三也¶
　　一劉家河每嵗遇春汛時撫按操巡巡歴港口沿¶
　　　海荒茫無公&KR0492;駐劄該州每着糧長結蘆蓆厰¶
<pb:KR3b0018_WYG_003-127a>¶
　　　答應每嵗動費銀若干兩此皆出於百姓無辜¶
　　　之費也况遇風雨一應隨侍官軍須立於野中¶
　　　寢食無依須築此堡比照呉淞楊舍事例建造¶
　　　上司衙門及海防官㕔而後可此堡之所當設¶
　　　四也¶
　　一劉家河之北通茜涇陸公新塘諸鎮而太倉州¶
　　　民之富者多居於此往年倭寇登岸民之富者¶
　　　盡遷入城民之貧者皆為倭寇劫殺若築此堡¶
<pb:KR3b0018_WYG_003-127b>¶
　　　則附近之民無分貧富無問逺近俱得以全生¶
　　　矣此堡之所當設五也¶
　　一劉家河濱海一帯離城甚逺近年以來七浦楊¶
　　　林諸河日漸淤塞舟不能行民間糧米欲輸入¶
　　　城者必假海盤旋而入若遇風潮多致飄没夫¶
　　　民之所重者食也太倉民間之米三分在城七¶
　　　分在野倭寇至此往往擄民負戴饋食此正所¶
　　　謂借寇兵而資盜糧也若築此堡民便遷徙不¶
<pb:KR3b0018_WYG_003-128a>¶
　　　惟可以積糧而又可以全命實為堅壁清野之¶
　　　計此堡之所當設六也¶
　　一劉家河離城七十里本港官兵約有三千員名¶
　　　倘倭寇深入道路不通糧餉一時何能接濟且¶
　　　沙船春汛畢時更畨防守其落班之船恐在海¶
　　　販鹽為盜軍火器械追貯州庫遇警不便給發¶
　　　若築此堡每嵗春汛時海防官於正月間將應¶
　　　給口糧盡數徴貯汛畢落班則追軍火器械亦¶
<pb:KR3b0018_WYG_003-128b>¶
　　　盡數查貯不惟可免踈失之虞而官兵亦無缺¶
　　　食之患此堡之所當設七也¶
　　一劉家河口之南逼近牛角尖地乃從古出盜之¶
　　　所也邇者雖蒙臺下殱厥渠魁而徒黨尚存愚¶
　　　嘗訪之近所擒者乃羣盜之所倚庇而畏懼者¶
　　　也渠魁亡雖失其所倚而亦去其所憚得以各¶
　　　自肆恣矣合行區處以杜大患切照黃窪在港¶
　　　口南三十五里乃嘉定東最險要之地相應設¶
<pb:KR3b0018_WYG_003-129a>¶
　　　兵與劉河水陸官兵相夾防禦則外可以禦倭¶
　　　内可以弭盜若劉河無堡則兵不能與黃窪聲¶
　　　應而牛角尖終於無制矣此堡之所當設八也¶
　築堡之證¶
　　一照得崑山縣城先於嘉靖十四年巡按衙門設¶
　　　法甃築係各縣犯罪大户長洲沈寜等量准罸¶
　　　贖應死罪者認築若干丈應充軍為民者認築¶
　　　若干丈通計十二餘里未嘗奏請官銀刻期築¶
<pb:KR3b0018_WYG_003-129b>¶
　　　完不必請㫖之明徴也况今倭亂已久嘗經題¶
　　　准鄉邨險要俱許民得自築堡防禦載諸㑹議¶
　　　平倭事例而劉家河關係全呉財賦重地又值¶
　　　春汛時月若俟請㫖不無遲悮似宜臺下與巡¶
　　　按作主或一面題知一面興役未知然否¶
　築堡之費¶
　　一照得柘林堡週圍四里劉河堡制似宜倣此以¶
　　　福山堡大二里半週圍五百五十一丈計之則¶
<pb:KR3b0018_WYG_003-130a>¶
　　　四里之數該八百九十六丈昔崑山縣築城每¶
　　　丈費銀二十五兩以其髙二丈五尺故也切據¶
　　　鎮江府城其髙不過二丈則今劉河堡當亦如¶
　　　之每丈該銀二十兩通計八百九十六丈該銀¶
　　　一萬七千九百二十兩思得現今牛角尖入官¶
　　　田五千畆每畆從輕估之牽銀七八錢可變賣¶
　　　銀三千餘兩之數又查劉家河兵餉未關給者¶
　　　尚有七千餘兩若以三千兩給散四千兩改作¶
<pb:KR3b0018_WYG_003-130b>¶
　　　築城屯兵之用二項共該銀七千餘兩可供築¶
　　　堡將半之費矣撫按衙門若肯准行収贖富户¶
　　　犯軍罪者每名築城五十丈即與豁免四府十¶
　　　八州縣豈無應令者乎是所饒止於八九人而¶
　　　大工之集其所庇者吾不知其若干人也未知¶
　　　臺下以為然否¶
　　劉河新堡城池考¶
劉河堡在太倉州城東劉家港海口與嘉定縣接境元¶
<pb:KR3b0018_WYG_003-131a>¶
朱清張瑄創海運於此而諸蕃凑集為市國初繇此而¶
漕定遼繇此而使西洋夙為東南巨鎮顧無城堡難於¶
守禦自成化間都指揮郭鋐創築木城嵗久圮廢倭變¶
以後復為修築終非久逺之計嘉靖四十五年新築磚¶
城建參將府及營房水寨募水陸軍兵添設福沙唬船¶
哨守防禦憲定每嵗支軍需銀三兩修葺城垣其圮壊¶
則取辦太倉州¶
　城¶
<pb:KR3b0018_WYG_003-131b>¶
　　週圍三里髙二丈二尺濶三丈四尺¶
　池¶
　　深九尺濶五丈二尺¶
　門¶
　　陸門三東南西各一水門二東西各一¶
　窩舖¶
　　一十九座自南門至東門凡五東門至西門凡八¶
　　西門至南門凡六¶
<pb:KR3b0018_WYG_003-132a>¶
　周堡外䕶潮圍塘¶
　　髙一丈二尺濶四尺憲定嵗役軍兵挑土修築¶
　　劉河寨兵防考¶
劉河港元初於河北岸置嘉定州分鎮水軍萬户府稱¶
水寨至正十三年又於南北岸各立萬户府凡三區統¶
鎮海靖海定海三千户所國朝罷萬户府置巡撿司三¶
每司設弓兵一百名又立烽堠六正統初金山有警巡¶
撫侍郎周公忱都指揮翁紹宗復議設軍寨分委蘇州¶
<pb:KR3b0018_WYG_003-132b>¶
衞指揮一員千户二員百户四員領軍五百名海船八¶
艘春秋二季分畨備倭又開教塲操練如白茆制成化¶
十六年都指揮郭鋐築木城增立廨舍嘉靖二十二年¶
巡按御史舒公汀以&KR0492;舍圮廢檄太倉州重搆并剏軍¶
房移鎮海衞指揮一員百户一員軍一百名戍守日久¶
軍房毁廢四十五年創建磚城奏設備倭兼理捕盜參¶
將一員水陸把總各一員千户五員(正千户一/副千户四)百户十¶
員水營領兵官三員(分左右/中三哨)遊奕哨官一員陸營領兵¶
<pb:KR3b0018_WYG_003-133a>¶
官四員(分左右前/後四哨)建公署營房專司防禦又移鎮海衞¶
中千户所領軍一千名協守¶
　　　參將署在南門内撫按題行太倉州建　千户¶
　　　所營在南門東偏　水陸把總二營俱在南門¶
　　　外　演武教塲在東門外　望海樓在南門東¶
　　　城頭　軍器庫軍儲倉在千户所治内¶
　　　水營戰船七十二隻舵工七十二名耆民七十¶
　　　二名船兵一千四百四十名聽差划船兵三十¶
<pb:KR3b0018_WYG_003-133b>¶
　　　三名總練下役兵十三名領兵官下職事三名¶
　　　内左右中三哨各分管船二十四隻兵四百八¶
　　　十名¶
　　　陸營百長八名哨長二十四名隊長六十四名¶
　　　兵五百五十七名雜流八十五名總練下役兵¶
　　　十四名領兵官下役兵三十六名哨官旗馬十¶
　　　六名内前後左右四營領兵官各分管官兵一¶
　　　百七十六名¶
<pb:KR3b0018_WYG_003-134a>¶
　　　守禦軍一千名係鎮海衞中千户所統領號中¶
　　　營入陸營操練¶
　　　水營中哨專守劉家河海口譏察海船出入左¶
　　　哨派守川沙港防海南至施翹港一里北至牛¶
　　　角尖十五里東至大海右哨派守七鴉港防海¶
　　　南至劉家河三十里¶
　　　陸營前左二哨常日本營操練有警聽調右哨¶
　　　分守陸公鎮東至海口五里西至本鎮地十里¶
<pb:KR3b0018_WYG_003-134b>¶
　　　北至甘草司界十二里南至茜涇界十八里後¶
　　　哨分守牛角尖東至海口五十歩西至海口六¶
　　　家行五里南至川沙港三里北至劉家河十里¶
　　　沿海墪臺十三座上立墪房撥鎮海衛軍守汛¶
　　　每汛陸路官一員督軍七十八名分上下二班¶
　　　瞭守¶
<pb:KR3b0018_WYG_003-135a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-135b>¶
　　七鴉港險要説¶
七鴉港西南距州城七十里太倉東北港口莫有險於¶
此者(七鴉港自州城北門外東北行/至海口長七十里濶八丈有竒)與劉家河相伯仲¶
也寇若自新竈沙宋信嘴而來不犯劉家河必犯此港¶
寇一登犯則州之北境其禍慘矣常熟崑山以次而進¶
皆溯流而上不過一日程耳考國初舊制原設旱寨撥¶
蘇州太倉鎮海三衛官各一員督兵輪守近因倭變撫¶
操二院奏設指揮官兵水陸防禦兵備熊公桴創建軍¶
<pb:KR3b0018_WYG_003-136a>¶
房四十間使軍有所棲止然無城堡可守非久計也况¶
南離劉家河北離白茆港皆太逺聲援不及寇至孤立¶
株守尤非長策須於南之茜涇北之唐茜涇甘草三巡¶
司所轄團練鄉兵以為羽翼庻氣勢聫絡軍民皆有所¶
藉而設立巡司之意為不孤矣其哨守新竈沙宋信嘴¶
之説已詳見劉家河險要茲不復贅云¶
　　七鴉港營兵防考¶
七鴉港營在七鴉港口國初經畧海防以此地為州城¶
<pb:KR3b0018_WYG_003-136b>¶
東北險要特建軍營以蘇州太倉鎮海三衛輪委指揮¶
一員領軍一百名春秋分畨防守近經題准專委太倉¶
衞指揮一員百户一員領軍二百名水陸防禦每嵗更¶
代新造官署十二間軍房四十間¶
<pb:KR3b0018_WYG_003-137a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-137b>¶
　　奣子舖東險要説¶
奣子舖在州治西二十里與崑山縣分界自郡城過崑¶
山而東必由此以犯州城須設水陸兵一枝於此與崑¶
山守禦兵互為聲勢賊至彼此夾攻賊自不敢長驅入¶
境矣或曰崑山已設兵矣此非贅疣乎曰不然賊入而¶
遏之出則驅之境外而已方今之通弊也孰肯躡已去¶
之賊而冐死與戰乎故必設險於此協力而守斯為逺¶
圖¶
<pb:KR3b0018_WYG_003-138a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-138b>¶
　　夏駕浦險要説¶
夏駕浦(夏駕河自赤涇口起至郭澤塘止長/二千四百五十餘丈濶七尺有竒)東北通婁¶
江西南通呉淞江若賊自松江沿呉淞江而來必由此¶
以犯州治之南關嘉靖三十三年松江之賊嘗自此而¶
來焚劫南關東出劉家河口而去葢避呉淞江口兵船¶
之阻而崑山則反入西北不若此徑之直㨗也今宜設¶
官兵一枝於此戍守然設險須於夏駕浦西盡入江之¶
處如菉葭浜龍王廟等處乃為要害若以其地非州境¶
<pb:KR3b0018_WYG_003-139a>¶
所轄棄而不守則誤矣葢此地雖屬崑山縣境而蒙災¶
受禍則獨切太倉故也¶
<pb:KR3b0018_WYG_003-140a>¶
　　塗松險要説¶
塗松(塗松本古鎮宋/元豐間改為市)在州治東北三十五里西接沙頭¶
東連龍市東北為横涇甘草西南為七鴉茜涇水陸交¶
㑹之地也宋元間頗繁盛偽呉張士誠嘗築城(盛彧詩/有蒺藜)¶
(幾處荒城秋/之句指此)營兵於此(名義兵營今/遺址猶存)以備海寇甚得長¶
策後以其地不當賊衝不復議設殊不知沿海諸鎮雖¶
有巡司寨堡然相去遼絶必設重兵一枝於此屯戍為¶
諸鎮聲援且當東北白茆港等處賊衝然後得禦寇之¶
<pb:KR3b0018_WYG_003-140b>¶
宜而賊不敢肆志矣¶
　　太倉州巡司(弓兵烽堠附/)¶
茜涇巡司¶
　在太倉州城東北四十五里湖川鄉即宋楊林寨太¶
　祖呉元年改今名設弓兵四十名往來巡邏所屬烽¶
　堠五座¶
　　　七浦塘　　花浦口　　謝家灣　　楊林塘¶
　　　大赦口¶
<pb:KR3b0018_WYG_003-141a>¶
　　　　每堠另設瞭守弓兵五名¶
唐茜涇巡司¶
　在太倉州城東北五十四里新安鄉即崑山鎮巡撿¶
　司國朝洪武七年改今名成化中遷東花浦口設弓¶
　兵四十名往來巡邏所屬烽堠十二座¶
　　　目字圩　　向字圩　　露字圩　　新字圩¶
　　　職字圩　　空字圩　　風塘　　　上杜¶
　　　寒字圩　　同字圩　　呉字圩　　李字圩¶
<pb:KR3b0018_WYG_003-141b>¶
　　　　每堠另設瞭守弓兵五名¶
劉家港巡司¶
　在太倉州城東七十里劉家港口瀕海國朝洪武七¶
　年設巡撿張于建署設弓兵四十名往來巡邏所屬¶
　烽堠六座¶
　　　楊家橋　　薛市門　　小錢門¶
　　　二十三都　二十五都　二十六都¶
　　　　每堠另設瞭守弓兵五名¶
<pb:KR3b0018_WYG_003-142a>¶
甘草巡司¶
　在太倉州城東七十里甘草鎮東抵海國朝洪武七¶
　年設弓兵四十名往來巡邏所屬烽堠四座¶
　　　黄濵　　　錢涇　　　鹿鳴涇　　雙鳴¶
　　　　每堠另設瞭守弓兵五名¶
　　請重建兵備道疏(代/)¶
臣惟春秋之義家不藏甲行不挾矢所以戒私逞昭國¶
憲也乃茲强誖羣醜盛列兵仗横行白晝大茇間觸法¶
<pb:KR3b0018_WYG_003-142b>¶
抵禁居然無忌其㝠頑桀驁之氣將安所不至哉乘時¶
撲滅罪在罔赦臣恐除惡務本之道不在是也臣呉人¶
也長育茲土聞見具審臣敢縷陳其詳夫長江東注宗¶
聫巨海水尾閭固盜叢窟也沙渚剛鹵不可以耕風濤¶
出没獨擅長技此其民驅之善則難縱之惡則性然耳¶
然臣遡往昔自𢎞治以上未聞江海寇警若是烈也茲¶
以還則浸多事比某某等各以巨盜蝟集盈千張熾剽¶
掠更仆迭起瀕江沿海罄業亡命罔所告訴者亦屢矣近¶
<pb:KR3b0018_WYG_003-143a>¶
復以某某二姓仇殺殃及土民撫巡計伏首惡靖滅可¶
伺而餘孽滋蔓肆行方張先後守土諸臣寡所長慮專¶
務姑息圖倖近功譬諸養癰成疽厭棄鍼艾胸背之患¶
憂方大耳臣嘗得諸里巷傳議僉謂祖宗之時額建太¶
倉鎮海二衛備倭截港特設兵備憲司住劄太倉以專¶
控禦上下嚴督兵民震慴即有小警不旋時銷格自𢎞¶
治十年巡撫右副都御史朱瑄疏建州治添設州牧等¶
員而憲司寝革自兹法日隳民日病葢將不勝其害是¶
<pb:KR3b0018_WYG_003-143b>¶
何也州牧之與衛吏位相軋法不相束則其勢必玩監¶
司憲職不過嵗一再至積弱之弊遂不可服近奉明㫖¶
令南京内外守備議處擬以撫按巡江等官輪署終嵗¶
事渉張皇竟寡實效顧此武弁不慎名撿罔畏官刑徒¶
恣谿壑潛為亂階給捕帖為盗鄉𨗳者官戍也誘指稱¶
為盗間諜者亦官戍也上下冐蔽俗成比周而監禦之¶
坊决矣夫國家貢賦總逓淮運不踰四百萬石蘇州一¶
郡嵗賦二百餘萬已當天下過半是固皇上股肱郡邇¶
<pb:KR3b0018_WYG_003-144a>¶
乃郡寇聲言借運此其競欲緣奸意且不測是嵗亢旱¶
經時千里枯槁嵗歉民窮尤可顧慮經國計者所當過¶
計而善反之更不可漫焉爾矣臣聞漢臣賈誼曰琴瑟¶
不調必觧而更張之乃可鼔也江洋之患若非亟賜興¶
革臣恐東南之患方厪聖慮臣愚冀得皇上勅下該部¶
查照祖宗舊制先行沿設兵備副使一員領勅專守地¶
方嚴束官戍兼理屯田水利鹽法其諸貪殘無耻慣通¶
海盗等官以漸更調懲誡用消禍萌其海上販鹽造船¶
<pb:KR3b0018_WYG_003-144b>¶
等弊聽因勢設策禁於未發庻幾職有專守事非遥制¶
上畏官刑下憚法網弭盗之患恐無踰此¶
　　太倉州倭患事蹟¶
洪武七年甲寅¶
　八月倭寇海濵¶
　　命靖海侯呉禎率沿海各衛兵出捕至琉球大洋¶
　　獲倭人船送京師¶
永樂二年甲申¶
<pb:KR3b0018_WYG_003-145a>¶
　四月對馬岐倭寇海濵¶
　　賊掠浙江穿山而來轉掠沿海上命太監鄭和暨¶
　　王景𢎞侯獻等率師二萬八千有竒海船二百八¶
　　艘齎勅諭其國王源道義源道義出師獲渠魁以¶
　　獻¶
永樂十四年丙申¶
　倭寇海濵¶
嘉靖三十一年壬子¶
<pb:KR3b0018_WYG_003-145b>¶
　七月倭舶至七鴉港¶
　　時海上報倭船一在呉淞所一在七鴉港一在崇¶
　　明沙人不滿百饑且困在七鴉港者為居民楊氏¶
　　所執凡十餘人¶
三十二年癸丑¶
　閏三月賊至劉家河官兵擊却之¶
　　賊入劉家河揚帆而西守備解明道與六合知縣¶
　　董邦政率兵迎擊賊遂往呉淞江口¶
<pb:KR3b0018_WYG_003-146a>¶
　賊首鄧文俊林碧川沈南山等分掠州境¶
　四月賊首蕭顯突至城下焚刼操江都御史蔡公克¶
　亷親督官軍禦却之以鄞人蔡時宜陳可願為幕客¶
　州人疑之併及蔡公公如蘇城¶
　　太倉雖濵海久無兵燹是月初九日歘有賊船十¶
　　五隻突至劉家河兵備副使呉公相遣兵逐之生¶
　　擒阿智等八人斬首八級賊遁去於是人始知其¶
　　為倭寇也操江都御史蔡公克亷駐節蘇城聞警¶
<pb:KR3b0018_WYG_003-146b>¶
　　報亟至州戒戎備十三日賊首蕭顯等二百餘人¶
　　又突至城下焚刼自南門至西門民舍官倉俱為¶
　　煨燼公發官軍出城皆望敵而走莫敢戰公躬自¶
　　登城命軍士以火器飛礟擊殺三十餘賊賊乃去¶
　　公見賊勢洶湧恐受圍孤城不克有濟欲如蘇郡¶
　　官屬皆留之公答曰我非州守也各郡安危皆我¶
　　之責若匏繫於此孰與撫巡㑹議興兵乎遂行時¶
　　有蔡時宜陳可願者善談兵通政司參議張公寰¶
<pb:KR3b0018_WYG_003-147a>¶
　　托撿校袁本立薦於公公與語恱之置諸記室然¶
　　二人實無竒識惟主堅守之議耳士民疑為奸細¶
　　謂鄞人素通畨二人皆鄞人也而操院用之殆不¶
　　可測適王直之黨潛入城為内應為有司所執衆¶
　　益疑二人為賊黨二人懼隨公出城州人共毆之¶
　　幾斃拘囚拷鞫坐獄三年然後白可願後歸鄞立¶
　　功之志愈鋭捧監司檄充副使與蔣洲同使日本¶
　　王直之就擒實可願等游説之所致云¶
<pb:KR3b0018_WYG_003-147b>¶
　操江都御史蔡公克亷遣蘇州府同知任環帥民兵¶
　擊賊¶
　　先是蔡公克亷在太倉城中見賊勢猖獗不遑奏¶
　　請不敢擅動官軍檄本府同知任環選各縣民兵¶
　　三百人應之環握符崑山家屬俱在郡城見檄即¶
　　行人皆危之或諷環回郡叙别環弗應惟以書戒¶
　　其子曰我仗國威東行討賊賊衆我寡萬一不支¶
　　臣死忠子死孝妻死節只要各成一個是而已矣¶
<pb:KR3b0018_WYG_003-148a>¶
　　無我憂也環自慮不能生還周身書名以便㝷尸¶
　　見者無不感泣至太倉賊將圍城煙焰四起蔡公¶
　　急召環入環曰兵存與存兵亡與亡將之道也兵¶
　　在外而我自入城可乎入則俱入不然與我援兵¶
　　我當自戰耳蔡公遂如蘇城而以殄寇屬環環雖¶
　　敢任而選帯勇夫罔閑武藝且無援勢孤賊衝至¶
　　皆不戰而走環鐵衣單騎帯月獨馳賊疑有伏不¶
　　之犯頃之兵士㝷之皆還集環謂之曰我領朝廷¶
<pb:KR3b0018_WYG_003-148b>¶
　　勅命義不與賊俱生不可遇難而避若等不教之¶
　　民原非軍伍覆没則可憐逃生則無罪奚必戀我¶
　　而徒死乎人人拜泣而謝常有數十人跬歩不離¶
　　環草棲露宿夜不解甲兵士愁苦不能寐環與談¶
　　古今忠孝之事逹旦不倦病瘡痍者則調䕶之慰¶
　　藉之隨賊向往枵腹而坐分食而嘗濡雨而行徒¶
　　跣而渉與士卒同茹甘苦遇曠野則教以挑持擊¶
　　刺之法坐作距覆之方人人感奮時賊横行莫之¶
<pb:KR3b0018_WYG_003-149a>¶
　　敢格目中常接任兵環懼失士而先登士懼失環¶
　　而争進賊深惡環欲殺之一日追急兵士跽而哀¶
　　籲賊大呼曰我所欲殺者任環耳可速指任為誰¶
　　我則爾貸庖人徐珮應之曰即我是也欲殺則殺¶
　　賊遂殺珮而去環収珮屍瘞而奠之先是珮恐賊¶
　　覔環以環所乘馬甲胄裝束行野戒左右呼為任¶
　　爺身當賊衝置環生路嘗因危廹與環同匿深溝¶
　　中賊夜過之不知環嘗被流矢墮馬兵衆舁之而¶
<pb:KR3b0018_WYG_003-149b>¶
　　馳又遇賊水濵掖環過橋斷橋木賊不能及因是¶
　　賊知環德感人之深人皆樂於效死弗忍害且憚¶
　　之每遇環輙大笑曰任&KR0184;命又來矣逺而去之民¶
　　有被擄逃歸者述賊疑環屢殺屢存殆天神非人¶
　　也不可殺是月積勞公疽發於背掀如盤水粒俱¶
　　損猶裹瘡履陣後乃臥太倉西門城堙郡中士民¶
　　聞而憂之生員陳恕等呈於各院檄而歸之¶
　五月賊遁出海州判金汝舟千户楊循禮擊敗之¶
<pb:KR3b0018_WYG_003-150a>¶
　　擒斬賊八十有竒¶
　十月賊掠浪港¶
　　是月十六日賊三百餘人大船六隻泊浪港登岸¶
　　焚掠州城震恐¶
三十三年甲寅¶
　四月州判金汝舟指揮姜統擊賊於劉家河大敗之¶
　　賊首蕭顯自正月復㨿南沙為官兵擊走至是突¶
　　入劉家河統與汝舟率舟師擊敗之斬首一百有¶
<pb:KR3b0018_WYG_003-150b>¶
　　竒¶
　賊攻南門¶
　　十二日松江之賊由夏駕浦青魚涇突攻南門分¶
　　一支西北行沿城焚掠¶
　賊犯州城及掠諸邨鎮¶
　　十三日賊舟四十餘艘至劉家河口千户張瀚等¶
　　帥兵船逐之出洋續至六舟揚帆直抵朝陽門與¶
　　松江之賊互為聲援是晚賊舟復大至入劉家河¶
<pb:KR3b0018_WYG_003-151a>¶
　　泊南關分遣其徒往崑山縣凡本州諸鄉鎮派賊¶
　　分刼舟有定數地有定界擄民嚮𨗳啖之以財劫¶
　　之以威故雖窮僻之處無有不知而到者¶
　賊攻東門兵備僉事任公環擊敗之¶
　　二十三日毛家市葛隆鎮及諸邨鄉之賊皆㑹屯¶
　　於淮雲寺李王廟江家園三處各離城半里伐竹¶
　　木為攻城之具二十九日賊列於大東門朝陽門¶
　　一帯吹螺發火器弓矢與城夫對敵别以百人舁¶
<pb:KR3b0018_WYG_003-151b>¶
　　梯渡濠僉事任公環躬督士民發飛礟流矢傷殺¶
　　甚衆又縋敢死士出城力戰賊敗而走遺棄兵械¶
　　我兵悉毁之時賊眇城為唾手可得及敗衂攻城¶
　　之念始弛¶
　五月賊舟出洋官兵追擊之斬獲有差¶
　　十二日二大王之黨二千餘人自崑山斜堰至本¶
　　州直塘鎮由七鴉浦出海十八日各縣之圍皆觧¶
　　賊舟悉由劉家河出海凡三百餘艘結大䑸而行¶
<pb:KR3b0018_WYG_003-152a>¶
　　三日始盡本州同知張魁判官金汝舟千户田應¶
　　山楊尚英王應麟等追擊之至寶山下七等洋奪¶
　　其舟四十隻斬馘三百九十二級二十四日賊自¶
　　七鴉港出海者一百十舟指揮姜統與金汝舟楊¶
　　尚英等共追擊之斬首一百五十餘級溺水死者¶
　　不計¶
　六月賊攻西門蘇州府同知李敏德率官兵擊走之¶
　　初一日賊四百餘人屯陸家橋突至南關焚掠初¶
<pb:KR3b0018_WYG_003-152b>¶
　　二日攻西門時本府同知李敏德在城率官兵擊¶
　　之狼兵請與之俱戰於水次倉賊敗而走官兵追¶
　　擊復大敗之¶
　八月賊假道太倉如蘇城兵備僉事任公環遣官兵¶
　禦却之¶
　　十四日賊千餘人由江東羅店進薄城下欲犯府¶
　　治兵備任公環遣官兵拒擊之賊不得進仍由故¶
　　道還柘林¶
<pb:KR3b0018_WYG_003-153a>¶
三十四年乙卯¶
　正月賊至直塘鎮¶
　　倭賊自郡城過崑山至直塘將如雙鳯疑有備遂¶
　　遁去¶
　六月賊遁出海知州熊桴追擊至登舟沙大敗之¶
　　常熟三丈浦之賊為兵備副使任公環所撓遁出¶
　　海桴與把總楊尚英州判張大倫追至登舟沙圍¶
　　而攻之賊死無算俘斬一百三十有竒¶
<pb:KR3b0018_WYG_003-153b>¶
　七月賊舟過劉家河把總劉堂追擊敗之¶
　　十五日江北之賊載輜重欲歸日本道經劉家河¶
　　口堂尾而擊之賊大敗十七日獲其二舟而還¶
　參將盧鏜都指揮王沛敗賊於劉家河¶
　　先是賊自王江涇陸涇壩數敗之後勢甚窮促參¶
　　將盧鏜都指揮王沛時往撓之賊死傷及疾疫者¶
　　過半乃潛伏巢穴不敢出掠日為遁歸之計已而¶
　　為官兵邀擊遂沈舟破釡示無去志然實覬官兵¶
<pb:KR3b0018_WYG_003-154a>¶
　　不備之於海而得志也鏜等奉憲檄率舟師預伏¶
　　海口伺之賊果遁去追敗之於劉家河金山洋悉¶
　　沈其舟賊溺死無遺¶
　八月七鴉港賊遁出海把總楊尚英等追擊敗之¶
三十五年丙辰¶
　二月賊入七浦寇東鄉諸鎮¶
　四月賊掠茜涇等鎮¶
　　十三日倭船突至茜涇鎮團長率鄉兵禦之十八¶
<pb:KR3b0018_WYG_003-154b>¶
　　日黄窪新塘之賊合䑸至茜涇與弓兵鄉民合戰¶
　　不勝遁走七鴉港少遲賊復至屯錢思橋分其徒¶
　　作二支一由七浦塘至官塲路一往甘草鎮焚劫¶
　　十九日知州熊桴遣兵襲其巢賊方出掠聞報還¶
　　救與官兵戰各無勝敗二十日賊掠横涇鎮勢愈¶
　　熾¶
　五月賊自茜涇薄州城判官張大倫帥師擊之不克¶
　　初三日茜涇之賊掠沙頭鎮而南將至城下大倫¶
<pb:KR3b0018_WYG_003-155a>¶
　　督師與戰方酣賊伏兵起我師遂潰賊亦去¶
　六月總兵俞大猷追擊賊於茶山大敗之¶
　　初九日七鴉港賊與呉淞之賊相繼遁去大猷督¶
　　把總劉堂楊尚英等兵船追之移檄福山把總鄧¶
　　城鎮撫包守正等兵船從東北應援初十日追及¶
　　於茶山東北深洋四面夾擊賊舟沈者六十餘艘¶
　　擒斬三百十一名顆其餘殘賊皆宵遁是戰也賊¶
　　溺死海中者以千計而我兵僅傷三人亦一竒勲¶
<pb:KR3b0018_WYG_003-155b>¶
　　也¶
三十八年己未¶
　四月倭船犯劉家港官兵禦却之¶
　　初九日倭船突至三爿沙總兵盧鏜與把總楊尚¶
　　英迎擊敗之已而衝劉家港官兵拒擊之頗有斬¶
　　獲賊不得入遂遁往三沙¶
四十四年乙丑¶
　四月賊犯三沙巡按御史温公如璋兵備副使耿公¶
<pb:KR3b0018_WYG_003-156a>¶
　隨卿督副總兵郭成等討平之¶
　　賊自三沙受困之後不敢覬覦蘇松越六年人心¶
　　懈弛將士玩愒兵備副使耿公隨卿與太倉州署¶
　　印州同蕭竒勲相與憂之耿公周歴沿海申嚴號¶
　　令稽察將領竒勲則潛募壯士備火藥廣儲蓄為¶
　　戰守計本月十六日賊舟由大衢山南行者甚衆¶
　　由羊山西行者七十餘艘葢欲犯蘇松也適捕黄¶
　　魚船數百艘在洋協力與戰賊懼而去零賊六舟¶
<pb:KR3b0018_WYG_003-156b>¶
　　突犯三沙下脚耿公檄副總兵郭成參將田應山¶
　　都司邵應奎等往擊之而自與蘇州府海防同知¶
　　劉一麟出劉家河督戰將士不能規避賊見官兵¶
　　大集遁往江北江北兵拒之不得逞十八日復回¶
　　縣後沙川心港郭總兵與邵都司江北田參將大¶
　　兵三枝困賊於絶地者五日賊勢大促而我兵觀¶
　　望莫敢擊二十三日&KR0275;風大作福蒼八槳等船久¶
　　不修艌破散飄溺兵得上岸者賊輒殺之莫紀其¶
<pb:KR3b0018_WYG_003-157a>¶
　　數舵工捕盗火器資糧皆為賊有識者恨之二十¶
　　四日兵備道新調兵又集賊遁出洋官兵追之莫¶
　　及是夜三沙又到賊舟二隻呉家沙新竈沙響沙¶
　　皆有賊焉先是巡撫都御史周公如斗以迎䕶景¶
　　藩䘮往安慶府飛報不能即及巡按御史温公如¶
　　璋在宜興縣星夜馳詣太倉謂諸將曰賊至浹旬¶
　　若曹不能立尺寸功而更損舟師罪在罔赦若三¶
　　日不破賊必以失機奏聞諸將懼請效死戰温公¶
<pb:KR3b0018_WYG_003-157b>¶
　　乃取兵備道兵及州同知蕭竒勲所募兵往三沙¶
　　助戰而以指揮朱先武昌祖為莅陣官耿公又遣¶
　　參將田應山等策應之大兵既集火器資糧皆稱¶
　　竭乃將士規避故習也蕭同知以其平日所備應¶
　　之隨取隨足未嘗踰時將士無以藉口温公遣火¶
　　牌督戰甚峻蕭同知解懸賞銀二千兩亦至人心¶
　　大恱二十六日諸將奮力與賊戰於三沙賊敗走¶
　　縣後沙官兵追擊之沈其舟一艘賊登陸為官兵¶
<pb:KR3b0018_WYG_003-158a>¶
　　擒斬十八名顆墮海死者不與焉遺賊一舟遁往¶
　　髙家嘴總兵郭成先以陸兵列沙灘左右而以舟¶
　　師逼賊且火其舟賊不得已登陸則前所遣陸兵¶
　　與兵備道兵蕭同知兵四面夾擊賊大敗生擒三¶
　　十七名斬首七十有七餘賊伏叢莽中郭總兵遣¶
　　通事往諭之賊降者二十人其不肯降者尚伏莽¶
　　中夜半盗沙船欲遁沙兵覺之殪於海中又二十¶
　　餘人是戰也總兵郭成參將田應山都司邵應奎¶
<pb:KR3b0018_WYG_003-158b>¶
　　之功固多而陷陣先登則兵備道及蕭同知兵之¶
　　功尤不可誣因温耿二公威令禁搶首級故苖兵¶
　　得攘之為己功云¶
　五月官兵擊賊於三沙外洋大敗之¶
　　巡撫都御史周公如斗聞海洋有警自安&KR0159;馳至¶
　　太倉適縣後沙先㨗巡按御史温公巡江御史尹¶
　　公犒將士於本州教塲中偵者報洋山殿前山淡¶
　　水門賊船一䑸且至三公相謂曰方今有事正駕¶
<pb:KR3b0018_WYG_003-159a>¶
　　馭將官之時雖例有宴可廢也即遣總兵郭成率¶
　　將士擊賊成遣都司邵應奎等自三爿沙向東南¶
　　行而親督把總車梁等從髙家嘴東行㑹合截殺¶
　　及於三沙東南外洋賊大敗生擒六名斬首十六¶
　　級死洪濤中者不計二舟皆犂沈賊無孑遺矣先¶
　　是耆民多崛强與舵工相推諉臨陣規避縱賊當¶
　　道雖素知莫如之何署印州同知蕭竒勲謂此軰¶
　　宜結以恩訪耆民中知兵者優禮之有過恕之臨¶
<pb:KR3b0018_WYG_003-159b>¶
　　出海厚犒之耆民感激爭盡死力故得以成功云¶
　　　按太倉之警非一時文武諸臣相與盡力戰守¶
　　　城幾危矣若捐生不顧轉戰數合至使寇稱之¶
　　　為任&KR0184;命者則任兵憲環之樹績尤竒徐珮以¶
　　　一庖人而身代任之死又庻幾與紀信同傳矣¶
　　太倉使往日本針路(附錄/)¶
太倉港口開船用單乙針一更船平(每一晝夜分為十/更以焚香枝數為)¶
(度/)呉淞江用單乙針及乙卯針一更平寶山到南滙嘴¶
<pb:KR3b0018_WYG_003-160a>¶
用乙辰針出港口打水六七丈沙泥地是正路三更見¶
茶山茶山下水深十八托自此用坤申及丁未針行三¶
更船直至大小七山灘山在東北邊灘山下水深七八¶
托用單丁針及丁未針三更船至霍山霍山用單午針¶
至西後門西後門用巽己針三更船至茅山茅山用辰¶
己針取廟州門船從門下行過取升羅嶼廟州門水深¶
急流升羅嶼用丁未針經崎頭山出雙嶼港升羅﨑頭¶
俱可泊船﨑頭水深九托雙嶼港用丙午針三更船至¶
<pb:KR3b0018_WYG_003-160b>¶
孝順洋及亂礁洋雙嶼港口水流急孝順洋水深十三¶
托泥地亂礁洋水深八九托取九山以行九山西邊有¶
礁湏知防慎九山用單卯針二十七更過洋至日本港¶
口打水七八托泥地南邊泊船¶
　　明初太倉至北京海運故道(附錄/)¶
太倉劉家港口開船出崇明平安沙小洪放洋東北行¶
經白棘沙綠苔沙入管家洪直北至海門縣界吕四塲¶
轉東過瞭角嘴是横上再北過胡椒沙是大横多隂沙¶
<pb:KR3b0018_WYG_003-161a>¶
宜勤㸃水所謂長灘也望白水洋東北行見官綠水一¶
日見黒綠水正北行兩日夜是黒水洋又兩日夜見北¶
洋綠水又一日夜正北望顯神山半日見成山如在黒¶
水洋正北帯東行量日朗不見成山黒水多必低了望¶
見升羅嶼西有磯如筆架即復回望北帯西行一日夜¶
見成山如在北洋綠水見延真島西北望山尖是九峰¶
山西南洋有北茶山白峰頭石礁横百餘里激浪如雪¶
即開帆望東北行半日見成山成山頭絶險自放洋入¶
<pb:KR3b0018_WYG_003-161b>¶
黒水夾延真白峰頭轉成山所謂萬里波濤也若約畧¶
程次隨路趨避則自劉家港起經崇明過瞭角嘴至大¶
河營約程三百餘里中有大安沙縣後沙各沙嘴淺灘¶
宜避自大河營經胡椒沙黄沙洋酣沙奔茶塲吕家堡¶
鬬龍江淮河口至鶯遊山約程六百餘里中有黄沙洋¶
一路隂沙鬬龍江險潮宜避自鶯遊山東北逺望瑯琊¶
山至齋堂島約四百餘里中有石桕瀾胡家瀾曲伏桃¶
花瀾宜避自齋堂島正東繇膠州靈山島東北逺望勞¶
<pb:KR3b0018_WYG_003-162a>¶
山前投福島約二百餘里中有靈島鼓樓圏唐島驢鳴¶
嘴董家灣捉馬嘴宜避自福島東避老君山望田横島¶
約百五十里自田横島繇青黄島逺望槎山前投延真¶
島約四百餘里中有劉家嶺及島東三孤石宜避自延¶
真島稍放洋轉杵島嘴北過成山頭西北望威海山前¶
投劉公島約二百四十里中有黒石島餓狼鴟石成山¶
頭殿東頭宜避自劉公島西北避黄家嘴又西避靖子¶
島小杵島逺望芝罘島約二百餘里自芝罘島過龍洞¶
<pb:KR3b0018_WYG_003-162b>¶
直西望長山島西投沙門島約一百八十餘里中有龍¶
洞嘴灣子口抹直口金礁嘴新河海口觀音嘴石長沙¶
嘴石宜避自沙門島西南逺望三山島約二百餘里中¶
有大石瀾羊欄礁石宜避自三山島過芙蓉島直西投¶
大清河約四百里中有虎頭崖東北碎石海倉口椿米¶
閘石宜避自大清河百六十里至大備河二百餘里至¶
大沽河進直沽　回程自直沽開洋望東抛南一字行¶
使一日夜見半邊山便見沙門島若挑南字多必是萊¶
<pb:KR3b0018_WYG_003-163a>¶
州三山便挑東北行使半日便見沙門島若挑北字多¶
必見碗磯山往南収登州衛北沙門島開船東南山嘴¶
有淺可拘中望東行使好風一日夜到劉島収入宫前¶
劉島開洋望東挑北一字轉成山嘴望正南行使好風¶
一日夜見綠水好風一日夜見黒水好風一日夜便見¶
南洋綠水好風兩日一夜見白水望南挑西一字行使¶
好風一日㸃竿累戳二丈漸漸减作一丈五尺水下有¶
亂泥沙約一二尺深便是長灘漸漸挑西收洪如水竿¶
<pb:KR3b0018_WYG_003-163b>¶
戳着硬沙即不是長沙地便復回望大東行使見綠水¶
望東行使到白水㝷長沙収三沙洪如収不得洪即望¶
東南行使日間看水黄綠水浪花如茶末水夜間看浪¶
潑如大星多即是茶山若船稍坐茶山往西南一字好¶
風半潮北見崇明沙南見青浦墪沿岸劉家港如在黒¶
水洋正南挑西多必是髙誤前有隂沙半洋沙響沙攔¶
頭沙即是瞭角嘴北便復回往正東行使看水色風汛¶
収三沙洪如風不便収不得洪即挑東南行使看水色¶
<pb:KR3b0018_WYG_003-164a>¶
収寳山如在黒水大洋挑東多必是低誤可見隔界大山¶
一座使望正西挑南一字行使好風一日夜便見茶山¶
如不見隔界山又不見茶山見黒綠水多便望正西行¶
使必見石龍山孤礁山復回望西南行使見茶山収洪¶
後住¶
<pb:KR3b0018_WYG_003-165a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-165b>¶
　　崇明縣總論¶
崇明新縣乃古之平洋沙也孤懸海中凡江口大小諸¶
沙咸屬焉其地雖名為蘇之屬邑而風氣逈别離府太¶
逺𢎞治中當道建議領於太倉州錢糓三萬餘石專供¶
本所本縣俸糧軍餉不在綱運之列沙中多豪右一有¶
期㑹恭順勝於内地但其人性剛而氣猛好勝而輕生¶
平居忻忻頗敦禮義一有所觸即不相忍甚至亡軀破¶
家亦不恤也君子謂其有田横之風故蘇州諸邑惟崇¶
<pb:KR3b0018_WYG_003-166a>¶
明之地為最險亦惟崇明之人為最悍邇來島寇不靖¶
一或登岸輙流毒内地若沙兵與之水戰或至而擊其¶
饑疲或去而絶其歸路罔不殄滅但緣向來賞罸不明¶
致相解體而貪婪䑕軰因公濟私縱其饑入邀其飽出¶
焉耳如愚見須委本州縣亷正官為士民素所欽服者¶
親臨各沙籍其丁壯編為土兵仍令各兵舉信實能幹¶
耆民為之統領申明進生退死之條嚴立縱饑擊飽之¶
律優其禮遇足其芻糧時其訓練有船者量與顧賃修¶
<pb:KR3b0018_WYG_003-166b>¶
理之費無者官為給之使艨艟巨艦千百為䑸縱横海¶
島中則南可以衛嘉興松江之頭顱北可以引通泰二¶
州之肘腋西可以䕶太倉嘉定之腰腹而伸膝東向控¶
制諸島若發䝉振落爾而又内有新十百户所為之守¶
城舊十百户所為之備倭外有三巡司為之哨邏海島¶
關隘斯亦備矣大抵崇明乃地自為隘人自為伍與内¶
地頗不相侔所貴乎駕馭之者寛嚴並施恩威兼濟無¶
太束縛驟馳使急而至於敗則得矣¶
<pb:KR3b0018_WYG_003-167a>¶
　　崇明縣境考¶
崇明縣在郡城東三百一十四里海中唐武德元年海¶
門之南騰湧二洲名東西二沙漁樵者土著焉嗣是芟¶
刈墾闢易而為田民乃攸居立鎮西洲以通有無於江¶
北因是屬通州海門縣崇明之名所由始宋天聖二年¶
續漲一沙與東沙接壤而前兩沙之民徙居焉建中靖¶
國初又漲一沙於西北距五十里即今所謂三沙也嘉¶
定十五年更置鹽塲號曰天賜塲元至元中立為州𨽻¶
<pb:KR3b0018_WYG_003-167b>¶
揚州路越七十餘年治之南嚙於海至正十二年壬辰¶
知州程世昌等徙州治於新漲沙北十五里國朝洪武¶
二年改州為縣仍𨽻揚州府八年改屬蘇州府永樂十¶
八年城復逼於海知縣髙居正遷於北新漲十里地名¶
秦家符𢎞治十年建太倉州縣屬太倉未幾海嚙秦家¶
符嘉靖八年知縣杜畿遷治於三沙馬家墪西南二十¶
九年海復&KR1296;逼東北二隅知縣尹徹遷於平洋沙¶
　縣境呉家沙東臨大海登舟沙西近狼山南之斜洪¶
<pb:KR3b0018_WYG_003-168a>¶
　抵劉家河東南新開河近呉淞江北之浦沙近海門¶
　江北疆域彼此界限固不可越而積沙成壤滄桑不¶
　恒未可以里至定然東西南北自可約計東至蛇山¶
　約二百里西北至狼山約一百里西南至太倉州界¶
　約四十里北至海門縣界約一百里¶
　　崇明縣城池考¶
崇明縣城舊在新漲沙北元至正末年創建國朝永樂¶
十八年為海潮所逼遷建於秦家符地方𢎞治間復嚙¶
<pb:KR3b0018_WYG_003-168b>¶
於海嘉靖八年知縣杜畿遷治三沙三沙地形東西將¶
四十里南北十餘里控諸沙之上游為一邑之中土縣¶
城設於其中極為控扼險要緣東近大洋城東北二面¶
漸為海水所瀦傾去其半二十九年知縣尹徹遂遷治¶
於平洋沙建城西南隅失險甚矣¶
　城¶
　　週圍長一千二百九十五丈二尺髙一丈八尺厚¶
　　稱之¶
<pb:KR3b0018_WYG_003-169a>¶
　池¶
　　深一丈餘濶十丈有竒¶
　陸門¶
　　四座¶
　水關¶
　　惟東南一座¶
　敵樓¶
　　四座¶
<pb:KR3b0018_WYG_003-169b>¶
　窩舖¶
　　二十八座¶
　雉堞¶
　　二千六百四十七垜¶
　　崇明縣兵防考¶
崇明守禦千户所國朝洪武三年立𨽻中軍都督府領¶
於鎮海衞原設千户一員百户十員統軍一千二百名¶
守禦城池永樂十四年倭人入寇發鎮江鎮海二衞軍¶
<pb:KR3b0018_WYG_003-170a>¶
一千一百二十名以百户十員統之來禦遂𨽻本所守¶
城為一千户所其舊戍軍兵令習水戰設備倭風船十¶
隻停泊舊縣東南名曰水寨又為一千户所俱領於鎮¶
海衞宣德六年將鎮江鎮海二衞軍發回調蘇州衞軍¶
一千名以百户十員領之戍守厥後世平船壊水寨備¶
倭軍亦掣入城守禦嘉靖中海寇倡亂復調浙江兵四¶
百名領兵官一員協守三十八年通政司使唐公順之¶
改守禦所為都司題設都司一員三十九年巡撫都御¶
<pb:KR3b0018_WYG_003-170b>¶
史翁公大立題改金山參將來鎮四十五年以崇明參¶
將改鎮劉家河以劉河把總來鎮¶
<pb:KR3b0018_WYG_003-171a>¶
¶
<pb:KR3b0018_WYG_003-172a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-172b>¶
　　崇明縣海洋路辨¶
或問崇明諸沙孤懸海中賊舟無不可至其何路之有¶
曰不然舟在海中横行而無阻者惟外海深洋耳其在¶
内海如山東遼陽廣福浙竹勞劍秀之類山根連絡非¶
得其理不可行也况崇明在淮揚之南嘉杭之北雖無¶
山島而陰沙暗塗往往延亘數十里糾纒錯雜舟若觸¶
之則膠淺閣漏之患詎能免乎故倭舶内犯必由洋山¶
分䑸坤庚針則經竹箔沙以入呉淞江辛酉針則歴三¶
<pb:KR3b0018_WYG_003-173a>¶
沙下脚新竈沙宋信嘴北以入劉河七鴉或過呉淞江¶
而不能入也則宋信嘴之南亦可以竟達於劉河也竹¶
箔沙之内髙家嘴之外沿海而西北者謂之楊家路海¶
舶得此方能展舒自七鴉而北則江南之常鎮江北之¶
淮揚無不可之矣或自竹箔沙而得東南風則轉而為¶
坤未針青邨南滙金山罹其禍也或乘輕舸由哨馬繡¶
鞋之類而來則自三爿沙以西或出匾擔沙之南而犯¶
三沙或出匾擔沙之北而犯平洋沙營前沙犯平洋沙¶
<pb:KR3b0018_WYG_003-173b>¶
則江南三郡受其害矣犯營前沙則江北諸郡受其害¶
矣寇䑸之歸也亦然若自諸郡戰敗而無所掠則必洩¶
忿於諸沙故寇舶之進退也有五路焉三爿沙者諸沙¶
之關鍵也三爿沙之北匾擔沙為重三爿沙之南縣後¶
沙為重新竈沙劉家河之要路也竹箔沙呉淞江之要¶
路也兵船㑹哨雖各有信地然禦賊於門户之間孰若¶
禦賊於籓籬之外為第一義乎若曰海中無路隨處可¶
行此正兵船規避之説也是不可聽¶
<pb:KR3b0018_WYG_003-174a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-174b>¶
　　三爿沙險要説¶
三爿沙在縣治東北孤立海中四望無際島寇從東北¶
大洋而來必經此沙葢浙直二省之咽喉也賊若南行¶
則浙之寜紹台温直之蘇松無所不通矣西行則本縣¶
三沙平洋沙常熟福山許浦江南之常鎮江北之淮揚¶
惟其所之豈直一邑利害之所關哉舊說謂各沙之門¶
户亦見之小矣必設重兵防守而各沙兵船以之為㑹¶
哨之地賊至則極力截殺互相策應遏賊上游此其第¶
<pb:KR3b0018_WYG_003-175a>¶
一關鎻也¶
<pb:KR3b0018_WYG_003-176a>¶
　　新竈沙險要説¶
新竈沙在三沙東南竹箔沙東北其東即無際大洋也¶
三沙下脚為各沙門户新竈沙實逼近之自此而西則¶
宋信嘴在焉葢不由竹箔沙而徑可達劉家河亦一間¶
道也第此處沙塗暗伏非熟知之人不能行故島寇大¶
䑸不敢直擣然在我不可謂非險要而棄之况逼近三¶
沙此尤當慎¶
<pb:KR3b0018_WYG_003-177a>¶
　　竹箔沙險要説¶
竹箔沙在縣治東南七十餘里乃南沙之南盡處也外¶
為無際大洋南與髙家嘴相對為内海之南門賊自洋¶
山而來欲入呉淞江等處此沙正當轉屈之間賊舟過¶
此然後由楊家路沿海而北呉淞江首受其衝以次而¶
及劉河等處必設重兵於此與三爿沙宋信嘴兵船㑹¶
哨互為犄角若賊至此則竹箔兵船為主而新竈兵船¶
從北應之呉淞江兵船從南應之必使賊不得過此則¶
<pb:KR3b0018_WYG_003-177b>¶
内地可髙枕而卧矣¶
<pb:KR3b0018_WYG_003-178a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-178b>¶
　　三沙險要説¶
三沙崇明舊縣治也控諸沙之上游為一邑之中土嘉¶
靖初遷建縣治於此又有守禦千户所俾兵民雜守極¶
得備禦長策因東近大洋海水衝嚙城東北易圮遂遷¶
治平洋沙而此沙僅一巡司領之吁失險甚矣葢此沙¶
下脚北通狼福二山南通宋信嘴江南江北數郡之關¶
鎻也須於春汛時月參將督兵船於此駐泊分遣遊兵¶
各沙㑹哨使賊不得過此以達營前沙庻幾大江無虞¶
<pb:KR3b0018_WYG_003-179a>¶
而南都安若泰山矣¶
<pb:KR3b0018_WYG_003-180a>¶
　　縣後匾擔二沙險要説¶
縣後匾擔二沙俱在縣治東北三沙之門户也賊若過¶
三爿沙南行則由縣後以犯三沙呉家等沙北行則由¶
匾擔沙以犯營前等沙然後北入通泰二州南入蘇常¶
二府必設兵船守之以為第二重關鎻猶可遏賊深入¶
之勢若棄而不守賊得縱横豈直一邑殘破而已哉¶
<pb:KR3b0018_WYG_003-181a>¶
　　南沙險要說¶
南沙在縣治南七十里與竹箔沙連壤即西沙也其西¶
北盡處為宋信嘴與劉家河相對島寇自竹箔沙而西¶
則呉淞江兵船所截不得入必自此而北至宋信嘴其¶
南北二洪必由之道也若設重兵一枝屯守於此與呉¶
淞江劉家河之兵相為犄角若賊至此則南沙兵船為¶
主而呉淞江兵船從南應之劉家河兵船從北應之賊¶
豈能直搗乎不然劉家河受其禍七鴉白茆以次而及¶
<pb:KR3b0018_WYG_003-181b>¶
矣¶
　　南沙營兵防考¶
南沙軍營嘉靖十九年因秦璠王艮之亂巡撫都御史¶
夏公邦謨奏置每嵗春秋二汛分畨防禦春則太倉衛¶
委指揮一員千户一員百户一員領軍八十名往戍至¶
秋更代秋則鎮海衛委指揮一員千户一員百户一員¶
領軍八十名往戍至春更代竊謂兵力单弱亟宜添設¶
重兵與呉淞劉河相為犄角者也¶
<pb:KR3b0018_WYG_003-182a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-182b>¶
　　營前沙險要説¶
營前沙在縣治之北為大江入海之砥柱賊舟若過此¶
而西則江北淮揚江南常鎮諸郡任其衝突矣必於此¶
多設兵船與狼山福山互為聲援賊始不能長驅入江¶
也¶
<pb:KR3b0018_WYG_003-183a>¶
　¶
　¶
　¶
　¶
　¶
　¶
　¶
　¶
<pb:KR3b0018_WYG_003-183b>¶
　　諸沙總論¶
諸沙紛列其名甚繁而究其要害當設險者不過已上¶
數洪而已此外諸洪暗沙伏塗潮壅則有洪之形潮退¶
則閣淺而不能行方其壅也舟亦不能大䑸而過故東¶
南海口以竹箔為要東北海口以新竈爛沙三爿為要¶
守此四路則豈惟蘇松可保安哉所以固長江之上游¶
而畱都陵寢萬億年無疆之休亦在是也¶
　　崇明縣險要論¶
<pb:KR3b0018_WYG_003-184a>¶
崇明孤懸海中四面受敵隨處可登其港口十餘如錢¶
打紙盤船洪之類賊舟無處不可収入而青龍港直通¶
縣城之内尤為𦂳要皆險之當設者也但崇明險要與¶
他邑不同他邑或在疆邊或在腹裏江湖山鎮相機慿¶
藉為寨為屯一時可以據守崇明則茫茫大洋諸沙環¶
列賊若登據一沙則其衝突之勢縣城為之岌岌矣况¶
可俟其薄縣治而後制之乎故須以本所官軍本縣民¶
兵二三千人專守城池與本邑港口而各沙則以耆民¶
<pb:KR3b0018_WYG_003-184b>¶
兵船分屯互哨相為聲援賊來則拒之勿容停泊賊去¶
則追之無分彼己則凡環列諸沙賊皆難犯而况於縣¶
治復何虞乎若曾聞寇舶之來東南必由乎竹箔沙東¶
北必由乎匾擔沙正東必由乎三沙下脚兹三者皆在¶
諸沙之外乃崇明之外户也三處哨船往來不絶則賊¶
之蹤跡可知而為備不難矣若舍是而泛備乎諸沙則¶
猶扄鑰不嚴而縱賊内入拒之於堂奥也可乎哉故平¶
洋設備不如諸沙之善諸沙設備不如三者之善或問¶
<pb:KR3b0018_WYG_003-185a>¶
寇性狡悍豈沙民之所能敵乎曰否海中之洲有山者¶
謂之島無山者謂之沙沙島之名雖殊其為海處一也¶
深淵巨濤閱歴出没島人能之沙民亦能之迎潮戧風¶
低昂傾側島人能之沙民亦能之火攻石擊進退衝犂¶
島人能之沙民亦能之危礁暗磯練達翅避島人能之¶
沙民亦能之更船針路候望推測島人能之沙民亦能¶
之風飡露宿服習忍耐島人能之沙民亦能之殺人於¶
貨狡猾狠頑島人能之沙民亦能之弗鬭原野弗交短¶
<pb:KR3b0018_WYG_003-185b>¶
兵而但相與角智力决雌雄於&KR0547;波浩𣺌之鄉沙民何¶
歉於島人哉所貴者用之有道馭之有方得其心斯得¶
其力得其力斯得其效矣¶
　　崇明縣巡司(弓兵烽堠附/)¶
西沙巡司¶
　在崇明縣治西八十里西沙國朝洪武初建設弓兵¶
　四十名往來巡邏所屬烽堠十三座¶
　　　南沙　　　薛家港　　第五港　　第八港¶
<pb:KR3b0018_WYG_003-186a>¶
　　　第九港　　界溝港　　水洪港　　道堂港¶
　　　陳子中港　秦墳港　　川洪港　　石家濱¶
　　　第三小桐板¶
　　　　每堠另設瞭守弓兵五名¶
三沙巡司¶
　在崇明縣治北五十里三沙(即舊/縣治)國朝洪武初建設¶
　弓兵四十名往來巡邏所屬烽堠七座¶
　　　長敢　　　徐公濱　　青水濱　　北新河¶
<pb:KR3b0018_WYG_003-186b>¶
　　　新港　　　北白滑　　&KR0008;漺¶
平洋沙巡司¶
　在崇明縣平洋沙(即今/縣治)國朝洪武初建嘉靖二十九¶
　年遷縣築城於此巡司署在東城外設弓兵四十名¶
　往來巡邏所屬烽堠十座¶
　　　下樁港　　東滑　　　鍾家窊　　出水套¶
　　　鰕港　　　水竇港　　南大港　　陳八港¶
　　　沈婆港　　潭子港¶
<pb:KR3b0018_WYG_003-187a>¶
　　　　每堠另設瞭守弓兵五名¶
　又沿海烽堠七座¶
　　　上港　　　南海　　　㑹姚港　　張家港¶
　　　下界㳌港　大套　　　青潭港¶
　　　　每堠另設瞭守弓兵五名¶
　　崇明縣倭患事蹟¶
洪武二年己酉¶
　二月倭犯海濱指揮翁德擊敗之¶
<pb:KR3b0018_WYG_003-187b>¶
　　時倭賊出没海島中數肆侵擾殺掠居民劫奪貨¶
　　財沿海之地皆患之太倉衛指揮僉事翁德督舟¶
　　師出海捕之遇於海門之上帮麾兵衝擊多所殺¶
　　溺生擒數百人并得舟械以聞陞本衛指揮副使¶
　　仍命往捕餘寇德再往倭懼不敢出沿海遂寜¶
三年庚戍¶
　七月倭掠縣境¶
　　舊縣治也即今之三沙倭寇剽掠民財殆盡¶
<pb:KR3b0018_WYG_003-188a>¶
七年甲寅¶
　八月倭犯海濱¶
永樂二年甲申¶
　四月對馬岐倭寇海濱¶
十四年丙申¶
　五月賊陷縣城¶
　　十二日倭寇突犯縣治城陷入之殺擄官民三百¶
　　餘人事聞發鎮江鎮海二衛百户十員率軍一千¶
<pb:KR3b0018_WYG_003-188b>¶
　　餘名禦擊之寇平遂𨽻崇明守禦所守城其舊戍¶
　　官軍發入水寨自是賊無至境者¶
嘉靖三十一年壬子¶
　七月倭船泊縣境¶
　　時有倭舶飄至崇明沙饑且困剽掠海濱有巡撿¶
　　紿之曰棄爾兵則與爾船賊投刀海中擒獲二十¶
　　餘人自言船主龔十八與倭通販飄入朝鮮界朝¶
　　鮮人襲之死戰脱風便七日至此本非為寇已而¶
<pb:KR3b0018_WYG_003-189a>¶
　　知官兵易走乃有輕中國之意¶
三十二年癸丑¶
　閏三月賊首鄧文俊等分掠縣境¶
　四月賊犯南沙¶
　　耆民施珽禦戰死之¶
　七月賊據南沙¶
　　賊首蕭顯與孫二等既陷上海縣由呉淞江出洋¶
　　官軍阻截之不得歸率五百餘人登南沙據之官¶
<pb:KR3b0018_WYG_003-189b>¶
　　軍焚其舟時七月初七日也巡江御史周公承學¶
　　調儀真守備觧明道蘇州府同知任環率兵船征¶
　　之方布陣欲戰而新倭大至遂歸守要害南沙積¶
　　粟素多悉為賊有官軍不能困矣¶
　十二月副總兵湯克寛討賊於南沙敗績¶
　　克寛奉命討賊賊首蕭顯偵知之招集各沙新賊¶
　　以待克寛帥邳兵渡海時府同知任環將沙耆民¶
　　兵於海濱謂克寛為前總兵慶子家世將兵必善¶
<pb:KR3b0018_WYG_003-190a>¶
　　射以所部耆民兵兼屬之克寛𣺌視蕭顯不足敵¶
　　猝發兵抵沙岸天未明竟進蕭顯多智預於沙岸¶
　　設伏俟湯兵半至伏起湯兵大驚前後不相顧潰¶
　　亂而敗死者千餘人克寛收兵還環大悔之自率¶
　　耆民兵與賊相持耆民心素歸環樂於效死凡賊¶
　　舉動機智環皆覘知而預備之蕭顯懼甚欲走而¶
　　不可得¶
三十三年甲寅¶
<pb:KR3b0018_WYG_003-190b>¶
　正月賊遁走如嘉定¶
　　先是除夕府同知任環歸郡朝賀而委耆民督兵¶
　　守賊兵飲節酒防守稍懈蕭顯乘間出奔往嘉定¶
　　施家港登劫¶
　賊復據南沙參將觧明道擊走之¶
　　二十一日南沙復到賊船二隻収泊野茅港二十¶
　　二日明道帥師擊之斬獲過半餘賊遂悉遁而去¶
　四月賊掠諸沙¶
<pb:KR3b0018_WYG_003-191a>¶
　　初十日倭賊數百人登泊舊縣水竇港殺掠甚慘¶
　　而匾擔沙三爿沙營前沙響沙長沙南沙諸處皆¶
　　有賊登泊焚掠南沙尤衆¶
三十四年乙卯¶
　正月賊陷崇明縣知縣唐一岑力戰死之賊旋就滅¶
　　一岑素忠勇善鬬初三日舊縣水竇港之賊數攻¶
　　城輙為一岑所擊敗初七日城有崩摧者賊乘夜¶
　　襲之遂陷一岑率衆巷戰手殺十餘賊身被數刅¶
<pb:KR3b0018_WYG_003-191b>¶
　　猶力戰不已賊大敗逃去一岑傷重而死居二日¶
　　賊復入縣城據之諸耆民相與謀曰唐父母為城¶
　　而死而復容賊留城中我軰之羞也不殺賊何以¶
　　報唐父母於是相與戮力死鬬賊二百餘人無一¶
　　得生還者¶
　三月兵備僉事任公環參將觧明道敗賊於南沙¶
　　斬首一百餘級¶
　四月賊攻縣城¶
<pb:KR3b0018_WYG_003-192a>¶
　　十七日賊登平洋沙二十一日攻東門甚急署縣¶
　　事太倉州同張魁千户陳袍等悉力禦之賊乃退¶
　　去¶
　五月賊再掠諸沙¶
　　初二日江北之賊浮海而歸過山前沙遇新至賊¶
　　復合䑸登岸焚劫初五日賊焚南沙火光燭天初¶
　　八日三沙營前沙竹箔沙三爿沙雙明沙諸處俱¶
　　被賊無何三沙之賊復登平洋諸沙焚劫自是厥¶
<pb:KR3b0018_WYG_003-192b>¶
　　後民廬煨燼所存無幾矣¶
　六月三爿沙賊遁出海洋兵備副使任公環總兵俞¶
　大猷追擊敗之¶
　　賊奪民船出海環與大猷引舟師追擊於馬蹟山¶
　　大破之擒獲倭酋灘捨賣及賊五十七人斬首九¶
　　十三級¶
三十六年丁巳¶
　二月賊掠營前沙蘓州府同知熊桴禦却之¶
<pb:KR3b0018_WYG_003-193a>¶
　　時桴提兵來守縣城聞報亟馳擊之賊乘風夜遁¶
三十八年己未¶
　四月倭船突至三爿沙劉家港官兵連擊敗之賊屯¶
　三沙¶
　　先是兵船憚於出洋潛泊内港賊至多不知偵其¶
　　滿載而去則襲以為功翰林唐公順之毘陵人也¶
　　免官家食洞燭情偽每蹙額歎曰痛哉鄉民横罹¶
　　塗炭如臠予肉惜無能弔之至是言官交薦為職¶
<pb:KR3b0018_WYG_003-193b>¶
　　方主事奉璽書視軍情至呉密查歴年飛報凡寇¶
　　賊登劫地方月日與官兵禦避咸編手鏡買民船¶
　　㣲行至海上各官兵見之大驚公詰之曰朝廷命¶
　　吾查究功罪爾曹縱賊殘破郡邑死不可逭衆譁¶
　　然辨公曰某賊於某月日登某岸乃某之信地也¶
　　不然飛報奚而是汝名乎某嘗戰而不勝限於力¶
　　可恕也某未嘗戰某未嘗策應也案卷可徴爾何¶
　　得欺我衆相顧語塞叩首不已公問何以自釋衆¶
<pb:KR3b0018_WYG_003-194a>¶
　　請立功公曰不然我乃督戰官也爾曹但知畏我¶
　　臨陣稽考夫豈畏我平日之稽考乎須各具死罪¶
　　招由用印而藏之我方貸汝衆從之公施不測之¶
　　術或由江陰出収劉家河収呉淞江或由劉家河¶
　　呉淞江出海収許浦収楊舍収鼈子門収定海驚¶
　　風怒濤隆冬月黒人不敢行而公獨絡繹於溟渤¶
　　中間擒將官之潛泊者治之曰以偶避風對公應¶
　　之或我至不知寇至寜知之乎叱左右縛送軍門¶
<pb:KR3b0018_WYG_003-194b>¶
　　諸將號泣而籲公杖之百取其再犯連坐甘結粘¶
　　連於招由自是將官兢兢焉常哨海中遥望風帆¶
　　輙疑公至整搠齊截不敢懈四月初九日倭船突¶
　　至三爿沙總兵盧鏜與把總楊尚英迎擊之沈其¶
　　三艘俘斬二百五十餘級既而衝劉家港官兵拒¶
　　之頗有斬獲賊不得入歎曰不意中國之嚴備若¶
　　此來無益矣且茍延以圖歸乎遂如三沙¶
　兵部職方主事唐公順之與兵備副使熊公桴督總¶
<pb:KR3b0018_WYG_003-195a>¶
　兵官盧鏜副總兵劉顯等兵犬困賊於三沙¶
　　總督大司馬胡公宗憲檄兵備副使熊公桴副總¶
　　兵劉顯與總兵盧鏜協剿三沙之賊時淮揚之寇¶
　　未靖亦唐公順之督視地方也唐公與提督都御¶
　　史李公遂討賊歘聞三沙之報即趨而南白儀部¶
　　伯倫止之曰士論多疑公避難殆南不可公曰江¶
　　北賊勢摧敗又已搶船包裹不擒即走矣我之去¶
　　江北而走江南乃去易就難非避難也公至太倉¶
<pb:KR3b0018_WYG_003-195b>¶
　　各官兵猶豫不進公曰我兵若不渡海滅賊賊必¶
　　渡海衝我内地勢不兩立也乃要提督都御史陳¶
　　公錠親征之陳曰公請先往畱我治兵餉接濟公¶
　　乃督總兵盧鏜等以行密與熊公桴計造木城每¶
　　扇髙廣七尺四人舁之四人持銃箭二人執刀隨¶
　　之連比而進遇蘆葦處先從木櫺中發銃箭驅走¶
　　伏賊刀手從城足刈蘆蘆仆踐行而前復發銃箭¶
　　如初如是者二十餘里我兵得盡登岸公速命撤¶
<pb:KR3b0018_WYG_003-196a>¶
　　舟以防賊擄且示我兵無歸意以兵分為三枝每¶
　　枝千人令二總兵及諸參將分領各綴木城為營¶
　　晝則擡行夜則據守不數日沙地七十餘里悉為¶
　　我據賊之所據僅五里而已然賊多智而猛我兵¶
　　常怯之沙中大家又有為賊奸細反揚賊勢恐怖¶
　　我軍者公督各官兵逆戰賊浚濠築土垣貫茅竹¶
　　潛覷我軍至即從竹筒中發銃箭我軍莫能近公¶
　　令人舁銅發鑛佛狼機擊賊賊舞刀而出衆棄火¶
<pb:KR3b0018_WYG_003-196b>¶
　　器走公怒欲斬諸裨將諸裨將曰兵不敢敵非將¶
　　之罪也公不信親率諸將履陣兵望敵皆潰棄諸¶
　　將與公弗顧諸將策公馬夾擁而旋公巡各營諭¶
　　曰若等不受節制我知之矣誅之不可勝誅逃之¶
　　不可勝捕也吾欲處汝無難編隊為冊更番而調¶
　　敢有棄頭目走者查其該隊行令原籍有司追口¶
　　糧囚家屬梟爾之首爾能逃乎三軍痛哭訴曰逃¶
　　非本願見敵裭&KR0334;耳公問其故曰不閑武藝也公¶
<pb:KR3b0018_WYG_003-197a>¶
　　曰奚而為兵乎曰向來官兵不戰罔罪故應募以¶
　　規擔石之需今欲實戰不如願已公曰惡是何言¶
　　也小民出銀豢汝為捍患耳縱賊殃民屢年我不¶
　　爾殺方用爾一戰而猶弗諾乎三軍號泣不已或¶
　　訴鹹潮蒸熱瘧痢傳染公曰從征而殁爾之分也¶
　　爾等茹辛通計不過三千人若縱汝還則賊亦過¶
　　海海西各郡縣生靈並罹鋒鏑彼何辜乎我今但¶
　　用汝困賊無容賊走而另請勁兵於總督胡公兵¶
<pb:KR3b0018_WYG_003-197b>¶
　　至即換汝矣衆大恱遂相與戮力困賊沙上賊不¶
　　得逞¶
　六月提督都御史陳公錠以告病去候代於丹陽¶
　　先是唐公順之敦陳公錠之約過海督戰兵以鄉¶
　　官目之弗之畏又勑語督視軍情無生殺權陳公¶
　　假以旗牌便宜行事公恃此嚴明號令儼如提督¶
　　在陣不虞陳公之上疏稱疾也一得俞㫖即還蘇¶
　　州旗牌官皆去巡按御史朱公某方丁憂巡江御¶
<pb:KR3b0018_WYG_003-198a>¶
　　史自五月交代未至諸事皆瓦觧兵餉不給公莫¶
　　知所措移書於陳公曰東南不可無公况三沙正¶
　　在𦂳急用兵之際願少駐以待事寜此不過遲公¶
　　十數日還山之樂而東南利害關繫甚大也陳公¶
　　弗許或諷公曰爾非守土之官也事既掣肘推脫¶
　　擔子何如公曰朝廷原以我為視軍情官假如髙¶
　　坐省城今日移文督江北總兵明日移文督江南¶
　　兵備此等使乖五十嵗外人豈智不及此顧江南¶
<pb:KR3b0018_WYG_003-198b>¶
　　無一上司賊千二三百人未有所掠皆如餓虎若¶
　　登老岸祻不可言故與兵備兩舟經月在海嚴督¶
　　將士困賊於一抔沙上至於搗巢之舉則我兵素¶
　　怯須别選精兵俟隙圖之耳吾本愚人只幹愚人¶
　　事惹出議論不敢計也¶
　七月督視軍情兵部主事唐公順之如杭州屬兵備¶
　副使熊公桴督兵困賊賊乘風雨遁之江北¶
　　賊勢窮促以沙民屋木造舟為逃竄計我兵餉亦¶
<pb:KR3b0018_WYG_003-199a>¶
　　將匱唐公順之曰事急矣賊若渡海而西沿海兵¶
　　船乏人監督賊必登岸如螃蟹散逸不可収拾矣¶
　　遂以三沙兵屬之兵備熊公桴而自西歸申嚴水¶
　　陸將士約束馳晤陳公錠議兵食陳公曰我行矣¶
　　東南事有梅林在君其圖之時天大旱禾苖盡槁¶
　　公謂陳公曰倭寇之患地方猶有限公為巡撫若¶
　　不上荒疏而去朝廷不行蠲賦賑貸千里生靈誰¶
　　與造命請問責安所委陳公然之即日繕疏入告¶
<pb:KR3b0018_WYG_003-199b>¶
　　公乃如杭州與總督胡公宗憲計議胡公見而訝¶
　　之曰三沙告急吾方調兵航海策應君胡然來也¶
　　公曰勁兵不至賊誰與滅糧餉不繼兵何以生須¶
　　假我兵食事權方能為役耳胡公如其言公將出¶
　　定海關而三沙之飛報歘至是月十六日四更風¶
　　雨大作賊乘間由北洋遁去次日犯七星港登岸¶
　　公聞之一面查論將官縱賊之罪一面赴江北剿¶
　　賊提督都御史李公遂謂公曰君在江南不能滅¶
<pb:KR3b0018_WYG_003-200a>¶
　　賊而縱之馳突我今方畧已定早晚滅賊矣君又¶
　　來撓我事何耶公曰賊至三月不曾流毒江南地¶
　　方亦不能掠民財皆我力也我乃看人行事之官¶
　　原無兵柄而焉能罪我哉且朝廷原勑我視軍情¶
　　江南北皆我責任也而焉能辭我乃相與戮力剿¶
　　賊未幾賊平公歸語人曰使江南有一李克齋搗¶
　　賊巢如反掌何獨累我煩難若是又曰江南賊雖¶
　　走然大受挫凡在三沙者無一生還島夷聞之必¶
<pb:KR3b0018_WYG_003-200b>¶
　　數年不敢近邊時唐公順之力主滅賊一時行役¶
　　者多憾之或議其輕出或責其武功不成或謗其¶
　　黷貨後因積勞成疾轉官而卒卒後倭果累年不¶
　　至蘇松人始知感其恩德云¶
四十四年乙丑¶
　四月賊犯三沙官兵討平之¶
　　詳見太倉倭患事蹟¶
　五月官兵破賊於三沙外洋¶
<pb:KR3b0018_WYG_003-201a>¶
　　詳見太倉倭患事蹟¶
　　　詳觀崇明倭患則順之唐公之功亦偉矣至於¶
　　　力贊陳公錠上旱荒疏與千里生靈造命非痌¶
　　　瘝切身者其孰能之¶
　　與唐荆川論三沙戰法¶
竊惟倭至海邊不得内寇僅據三沙蕞爾之地髙明之¶
功雖三尺童子無不舉首加額而感頌之此天地父母¶
之恩不俟若曾之贅言也沙蘆蔽野賊易潛伏其中我¶
<pb:KR3b0018_WYG_003-201b>¶
兵進逼攻殺全頼木城之功此亦非髙明之神智不能¶
及此然而寇未易盡除戰未必盡勝雖曰貫魚豶豕必¶
無可逃而千慮一得之愚不忍緘黙敢敬陳之以備採¶
擇之萬一不自知其是否也¶
　一木城之制但可以為安營使人居宿不可以為行¶
　　營使人出戰葢兵之戰也畏敵如虎何以能使其¶
　　不走耶如愚見須用歩歩為營之法多造皮牌其¶
　　制也濶約三尺長約七尺短約三尺五寸用木作¶
<pb:KR3b0018_WYG_003-202a>¶
　　筐縵以生厚牛皮潤以生熟桐油筐之兩傍上下¶
　　各釘鈕二付後用撑木一根撑於轉軸之内以便¶
　　行持止立之用牌面後披布被一幅中加薄綿以¶
　　為鉛錫彈穿皮之防每一長牌間一短牌長以蔽¶
　　身短以出械長短相比聫以鐵鈕此器也可以分¶
　　可以合可以方可以圓可以多可以寡可以長可¶
　　以短可以守可以攻行則使人共挑而前與賊對¶
　　戰賊不能犯而我在營之内有所倚恃且又不能¶
<pb:KR3b0018_WYG_003-202b>¶
　　走散如欲止也則隨地炊爨如遇蘆葦木樁可以¶
　　舉牌而砍如遇陷坑髙壘可以相機而過此法似¶
　　與木城相為表裏倘執事以為可行乞令各屬州¶
　　縣如式造觧似於軍機裨補不小¶
　一皮營之制須量兵數多寡以為大小或千人而合¶
　　為一圏或幾百人而分為幾圏欲出則四角各開¶
　　牌一二扇以為門欲歸則擡營從容至木城不患¶
　　寇賊追逐何便如之是營也若以之攻賊巢幾營¶
<pb:KR3b0018_WYG_003-203a>¶
　　相約而進互為應援何火器不可發何弓弩不可¶
　　施賊雖衝來我無患焉不拘為日久近賊未有不¶
　　受困者也¶
　一軍營之内須設敵臺瞭髙禦逺如今木城架木所¶
　　為是矣但在皮營活動制須更别如愚見宜倣鄴¶
　　架之制四角立柱四方上下各以横木鑲之髙約¶
　　丈許濶約四尺長約八尺上中下各設鐵銷鋪板¶
　　一層架之兩頭一頭横鑲踏木幾層令人可躡而¶
<pb:KR3b0018_WYG_003-203b>¶
　　上一頭用毛竹片釘滿以為竹城竹城之外蔽以¶
　　薄絲綿被一幅其行也可以拆而束之其用也可¶
　　以裝而立之其制悉用鑲笋其在一架雖若褊狹¶
　　數架相並鐵鈕連之則合成一樓矣皮營之内每¶
　　角各設一樓以竹城一面向敵竹城之制不宜一¶
　　律齊髙須一架稍髙一架稍低亦如皮牌行營髙¶
　　低之狀髙以蔽身低以望敵且以放銃發矢其樓¶
　　板中層亦須穿孔一箇可放銃矢若夫佛狼機之¶
<pb:KR3b0018_WYG_003-204a>¶
　　功用甚大攻巢破壘既有皮營可以隨帯而行不¶
　　患賊人搶奪但此器非竹樓之所能架須用秤法¶
　　秤起可也¶
蘇州府土賊要害¶
　呉縣¶
　　出賊(就於本處聚劫/)¶
　　　五龍橋¶
　　　　在盤門外鮎魚口通太湖¶
<pb:KR3b0018_WYG_003-204b>¶
　長洲縣¶
　　出賊(就於本處聚劫/)¶
　　　沙湖¶
　　　　在婁門東二十里官塘湖南有誅斬賊盜四¶
　　　　圩素稱出賊淵藪¶
　　　金雞墩¶
　　　　在虎丘山西此處出賊雖不似沙湖之多然¶
　　　　為患久矣¶
<pb:KR3b0018_WYG_003-205a>¶
　　聚劫¶
　　　射凟口¶
　　　　在滸墅南十里官塘¶
　　　長船灣¶
　　　　在齊門西北通長蕩華蕩諸湖¶
　　鹽盜出没¶
　　　　　販鹽出賣大幇而行則為私鹽船謂之鹽¶
　　　　　徒賣盡空回遇舟即劫則為落鹽船謂之¶
<pb:KR3b0018_WYG_003-205b>¶
　　　　　盜賊是賊也惟在大水曠野逺城郭處往¶
　　　　　來各縣並同¶
　　　夾浦¶
　　　　在盤門外二十五里官塘東連呉淞江¶
　　　金雞渰¶
　　　　在葑門東六里東通呉淞江¶
　　　西界浦¶
　　　　在縣治東四十里北通陽城湖南接呉淞江¶
<pb:KR3b0018_WYG_003-206a>¶
　　　雙廟頭¶
　　　　在甪直南近陳湖¶
　　　陽城湖¶
　　　　在縣治東北十餘里¶
　　　蠡口¶
　　　　在齊門北東通陽城湖西通漕湖長蕩¶
　崑山縣¶
　　出賊(就於本處聚劫/)¶
<pb:KR3b0018_WYG_003-206b>¶
　　　新洋江口¶
　　　　在縣治東門外四五里官塘南通呉淞江¶
　　聚劫¶
　　　新岳廟¶
　　　　在縣治南三十六里大河交汊五條小河交¶
　　　　汊四條通陳湖萬千湖雙洋潭極為空野¶
　　　三汊港¶
　　　　在縣治東南南通呉淞江北接新洋江水大¶
<pb:KR3b0018_WYG_003-207a>¶
　　　　而野¶
　　　夏界浦¶
　　　　在縣治東南東北通婁江西南通呉淞江¶
　　鹽盜出没¶
　　　澱山湖¶
　　　　在縣治東南六十里雄跨三縣界東曰華亭¶
　　　　南曰平湖北曰崑山¶
　　　顧浦口¶
<pb:KR3b0018_WYG_003-207b>¶
　　　　在縣治東南呉淞江上¶
　　　白蕩¶
　　　　如湖之状有大有小皆以白蕩名在五保者¶
　　　　三在老鴉窠者一在陳墓者四均之為鹽盜¶
　　　　出没者也¶
　常熟縣¶
　　出賊¶
　　　包港¶
<pb:KR3b0018_WYG_003-208a>¶
　　　　在大江邊¶
　　　西洋港¶
　　　　在大江邊¶
　　　　　已上二處專出大盜外而洋子江内而五¶
　　　　　湖各處行劫其夥多其根固未易以芟刈¶
　　　　　也¶
　　聚劫¶
　　　呉墖¶
<pb:KR3b0018_WYG_003-208b>¶
　　　　在縣治南與長洲縣交界之處官塘之上此¶
　　　　處鹽盜亦出没¶
　　鹽盜出没¶
　　　白茆¶
　　　　在縣東北境出海之處¶
　　　華蕩口¶
　　　　在縣治西南¶
　呉江縣¶
<pb:KR3b0018_WYG_003-209a>¶
　　出賊¶
　　　太湖之濱如因瀆簡邨震澤之類無非出賊淵¶
　　　藪¶
　　聚劫¶
　　　八斥¶
　　　　在縣治南二十里官塘¶
　　　火汊港¶
　　　　在王江涇官塘¶
<pb:KR3b0018_WYG_003-209b>¶
　　鹽盜出没¶
　　　齾塘頭¶
　　　　在太湖東北¶
　　　汾湖¶
　　　　在縣治東四十五里東通三泖北通鶯脰湖¶
　嘉定縣¶
　　出賊¶
　　　牛角尖¶
<pb:KR3b0018_WYG_003-210a>¶
　　　　在縣治東北近海素出有名大盜未易擒緝¶
　　　　與常熟縣之包港西洋港同¶
　　　江東¶
　　　　在呉淞江口之南老鸛嘴一帯是也賣鹽之¶
　　　　地¶
　　　安亭¶
　　　　在縣治西南與崑山縣交界積年荒旱之地¶
　　　　故多盜¶
<pb:KR3b0018_WYG_003-210b>¶
　　聚劫¶
　　　黄渡¶
　　　　在縣治西南¶
　太倉州¶
　　出賊¶
　　　甘草¶
　　　　在州治東北七十里東臨大洋¶
　　　陸河¶
<pb:KR3b0018_WYG_003-211a>¶
　　　　在州治東北七十里¶
　　聚劫¶
　　　濱海大港民舟乘潮而行百十成羣盜不可劫¶
　　　小港多不通舟賊無所劫故聚劫之處太倉無¶
　　　可指¶
　¶
　¶
　¶
<pb:KR3b0018_WYG_003-211b>¶
　¶
　¶
　¶
　¶
　¶
　¶
　¶
　江南經畧卷三下¶
